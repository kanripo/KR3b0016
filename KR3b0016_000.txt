# -*- mode: mandoku-view; -*-
#+TITLE: 武編
#+DATE: 2015-08-24 23:02:49.533949
#+PROPERTY: ID KR3b0016
#+PROPERTY: BASEEDITION WYG    
#+PROPERTY: JUAN 提要
<pb:KR3b0016_WYG_000-1a>¶
欽定四庫全書　　　　　子部二¶
　武編前集　　　　　　　兵家類¶
　　提要¶
　　　　(臣/)等謹案武編十卷明唐順之編順之有右¶
　　　　編已著録是書皆論用兵指要分前後二集¶
　　　　前集六卷自將士行陣至器用火藥軍需襍¶
　　　　術凡五十四門後集徴述古事自料敵撫士¶
　　　　至堅壁摧標凡九十七門體例畧如武經總¶
<pb:KR3b0016_WYG_000-1b>¶
　　　　要所録前人舊説自孫呉穰苴李筌許洞諸¶
　　　　兵家言及唐宋以來名臣奏議無不摭集史¶
　　　　稱順之於學無所不窺凡兵法弧矢壬竒禽¶
　　　　乙皆能究極原委故言之具有本末其應詔¶
　　　　起為淮揚巡撫剿倭也負其宿望虚憍恃氣¶
　　　　一戰而幾為宼困賴胡宗憲料其必敗伏兵¶
　　　　豫救得免殆為宗憲玩諸股掌之上然其後¶
　　　　部署既定亦頗能轉戰蹙賊捍禦得宜著有¶
<pb:KR3b0016_WYG_000-2a>¶
　　　　成效究非房琯劉秩迂繆僨轅者可比是編¶
　　　　雖紙上之談亦多由閱歴而得固未可槩以¶
　　　　書生之見目之矣乾隆四十六年十月恭校¶
　　　　上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
