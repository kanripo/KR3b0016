# -*- mode: mandoku-view; -*-
#+TITLE: 武編
#+DATE: 2015-08-24 23:02:49.703114
#+PROPERTY: ID KR3b0016
#+PROPERTY: BASEEDITION WYG    
#+PROPERTY: JUAN 前集卷五
<pb:KR3b0016_WYG_005-1a>¶
欽定四庫全書¶
　武編前集卷五¶
　　　　　　　　　　　　明　唐順之　撰¶
　　牌¶
羅拱辰牌論曰若敵在百步之外我兵必先用弓弩及¶
邊銃以制其鋒及至來近短兵相接尚在三十步内外¶
必須用鏢鎗以飛擊之敵人見鏢必避之中鏢者必倒¶
我兵必乘其勢各持便器而入各兵衝進又必列牌於¶
<pb:KR3b0016_WYG_005-1b>¶
隊前以蔽矢石而牌乃陣中第一器所不可少者陸戰¶
之法大率以十人為一隊每隊以一人為隊長就將原¶
熟竿子鎗上縛一號旗以便擺陣用内牌手三人執牌¶
在前謹蔽敵鋒用手牌者執鏢一二枝以備飛擊鏢既¶
發矣而隨用腰刀其用挨牌者手持長鎗一以䕶衆一¶
以旋刺而腰刀又隨身可用則用也次鎗手四人傍牌¶
而行避身牌後亦各兼帶鏢鎗一枝次又或弓或弩或¶
銃者共三人又藏身於鎗手之後居中立者其面向前¶
<pb:KR3b0016_WYG_005-2a>¶
左右立者以背相向臨敵則先發弓弩銃賊近則牌手¶
竿子手所執飛鏢齊發鏢發則牌手與弓弩銃等兵乗¶
勢并進長短相間彼此相䕶斯能取勝手牌亦名燕尾¶
牌宜用白楊木或輕松木為之取其輕而堅也每面約¶
長五尺七寸闊一尺上下兩頭比中間闊三四分俱小¶
尺用手牌便於用刀先以鏢鎗飛擊先挫賊鋒然後用¶
刀則前後左右隔賊技器施我刀法此手牌之利也左¶
手執牌大指横挽刀一把裏又帶鏢一枝右手擎鏢一¶
<pb:KR3b0016_WYG_005-2b>¶
枝與賊相近三十歩内外先用右手鏢飛擊次取牌裏¶
鏢又飛擊然後用刀瞷賊或鎗或刀如後二式應之手¶
牌隔鎗左手執牌右手執刀與賊相近時見賊用則將¶
牌下手節閃於身前露身對賊賊鎗必對身戳來以牌¶
向後一拍我刀順牌角而下則賊鎗被牌拍去而我刀¶
傷賊矣又一法將牌𦂳閉身俟賊鎗對戳來略將牌前¶
面向後一扭其鎗自虚落於我後我刀隨即砍去手牌¶
隔刀與賊相近以左手執牌將牌略閃身後露身前半¶
<pb:KR3b0016_WYG_005-3a>¶
俟賊刀砍下以牌從前執起迎隔賊刀右手用刀攔腰¶
砍下賊刀被我牌隔去而我刀傷賊身矣挨牌亦用白¶
楊木為之每面約長五尺闊一尺五寸下頭比上畧小¶
四五分俱小尺挨牌用繩索用木橄欖者用挨牌則以¶
牌上長繩上木橄欖扣入繩回中掛於項上以左手中¶
指縫中夾牌下短繩上木橄欖仍以五指挽鎗前半節¶
右手執鎗後半節或伸或縮或長或短或左或右旋刺¶
非惟䕶自身且䕶從牌之兵手牌止用得鏢與刀一手¶
<pb:KR3b0016_WYG_005-3b>¶
持牌也挨牌可以用鎗手兩手俱不持牌也此用挨牌¶
式以左手中指縫中𦂳夾下面短索上木橄欖照前牌¶
下式以頸項掛牌上繩照前牌上式仍以左手五指挽¶
鎗前半節右手執鎗後半節或伸或縮或出長出短或¶
左或右旋刺非惟䕶自身且䕶從牌之兵¶
<pb:KR3b0016_WYG_005-4a>¶
　¶
　¶
　¶
　¶
　¶
　¶
　¶
　¶
<pb:KR3b0016_WYG_005-4b>¶
兹者乞製無敵神牌二十八面其牌可以衝鋒乞取䂝¶
礶五萬斤其物可以足餉揀選精兵日逐訓練使知攻¶
殺擊刺之方出竒埋伏之妙任倭千萬無能相拒仰惟¶
試用生民萬幸儒生今承考試理合繪圖具呈須至呈¶
者¶
　　計開¶
　　　無敵神牌式¶
<pb:KR3b0016_WYG_005-5a>¶
　¶
　¶
　¶
　¶
　¶
　¶
　¶
　¶
<pb:KR3b0016_WYG_005-5b>¶
此是軍中一技名曰無敵神牌一人可以敵百十卒能¶
敵千人無拘山戰水戰可用攻營守營能鎖我兵之不¶
退能拒敵兵之前進¶
提綱曰團牌者櫓盾之屬用以遮蔽矢石也若雜於五¶
兵互相捍衛可以拒勍敵可以遏奔冲若獨用可以䕶¶
身殺敵可以擺路塞門遇溪河可以浮人渡水執斯器¶
者須㑹大七星閃馬牌等法習熟為能凡操牌俱攅一¶
處二十五人一行令通曉跳牌官旗教演聴鑼聲為節¶
<pb:KR3b0016_WYG_005-6a>¶
制鑼嚮一聲習牌一路如有進退合度覱牌如壁閃牌如¶
電起伏得宜翻身不露身滚牌不露足張牌能殺其敵斂¶
牌能蔽其身是謂能矣用之以拒勍敵以衛短兵大七星¶
歌曰牌嚮覱牌扻刀上步再牌嚮扻刀背擎刀紋絲步回¶
撒花蓋頂收了出牌見力翻身上小跳翻身下出牌韯刀¶
上小跳翻身下閃馬牌歌曰韯牌再韯牌坎一刀復一刀¶
再坎一刀再復一刀翻身上小跳翻身下又坎一刀又復¶
一刀又坎一刀又復一刀翻身上小跳翻身下¶
<pb:KR3b0016_WYG_005-6b>¶
　　鐵¶
澤潞出鐵上等鐵絲鐵如黄豆大長丈餘用工最多次¶
等鐵條銕中鑿三眼三等手指鐵鑿五條紋下等塊子¶
鐵出鐵之處條鐵止用兩箇錢一斤而已¶
薊州好兵器用桅孤鐵¶
達子鍊鐵用馬糞火¶
鐵有生鐵有熟鐵鋼有生鋼有熟鋼生鐵出廣東福建¶
火鎔則化如金銀銅錫之流走今人鼓鑄以為鍋鼎之¶
<pb:KR3b0016_WYG_005-7a>¶
類是也出自廣者精出自福者粗故售廣鐵則加價福¶
鐵則減價熟鐡出福建温州等處至雲南山西四川亦¶
皆有之聞出山西及四川瀘州者甚精然南人實罕用¶
之不能知其悉熟鐵多瀵滓入火則化如豆查不流走¶
冶工以竹夾夾出以木捶捶使成塊或以竹刀就罏中¶
畫而開之今人用以造刀銃器皿之類是也其名有三¶
一方鐵二把鐵三條鐵用有精粗原出一種鐵工作用¶
以泥漿淬之入火極熟糞出即以鐵捶捶之則渣滓㵼¶
<pb:KR3b0016_WYG_005-7b>¶
而淨鐵合初煉色白而聲濁久煉則色青而聲清然二¶
地之鐵百煉百拆雖千斤亦不能存分兩也生鋼出處¶
州其性脆拙工鍊之為難蓋其出爐冶者多雜糞炭灰¶
土且其塊粗大惟巧工能看火候不疾不徐捶擊中節¶
若火候過則與糞滓俱流火候少則本體未鎔而不相¶
合此鋼出自處惟浙東用之若其他遠土則皆貨熟鋼¶
也熟鋼無出處以生鐵合熟鐵煉成或以熟鐵片夾廣¶
鐵鍋塗泥入火而團之或以生鐵與熟鐵并鑄待其極¶
<pb:KR3b0016_WYG_005-8a>¶
熟生鐵欲流則以生鐵於熟鐵上擦而入之此鋼合二¶
鐵兩經鑄鍊之手復合為一少沙土糞滓故凡工鍊之¶
為易也人謂久鍊則生鐵去而熟鐵存其性柔頗似不¶
然蓋生鐵雖百鑄所拆甚少熟鐵每一鑄所拆甚多其¶
去其存不知其孰多而孰少也人有謂團鋼久鋼則脆¶
與性柔之説相反此二鋼久鍊之其形質細膩其聲清¶
甚若鐵之久鍊者聲雖清然不及鋼也一先將毛鐵逐¶
塊下爐入火候㣲紅時鉗出用稻草灰拌鐵身却入爐¶
<pb:KR3b0016_WYG_005-8b>¶
大火扇透紅發值時鐵花飛冒之際鉗出鎚成板子就¶
以鋼鏨鑿縱横深紋於其上其紋路俱隔分數如此三¶
遍初次一煉一二次二合一三次四合一¶
其蘸灰鑿紋總同前法但盡此法製其色白聖如銀其¶
聲清而有韻此其證驗¶
計用福建方毛鐵對客買每百斤算買脚并搬運脚價¶
共用銀九錢¶
福建條鐵今人用造釘裝家火造大器械不用廣東條¶
<pb:KR3b0016_WYG_005-9a>¶
鐵今人用抽鐵絲造大器不用¶
一鍊鐵每十斤權鍊作三斤計用匠五工工食二錢五¶
分約用炭價銀一錢六分通算鍊就鐵計用銀一錢六¶
分六釐六毫得鐵一斤此鍛鍊之大數至於成造刀銃¶
工又益加鐵又益拆此須逐様監試一件纔能定價¶
一鍊鋼每斤計銀二錢可作甲葉計銀三兩可作好刀¶
一弊端估造噐械官價率有餘然内而監造人員與掌¶
局工作以漸侵尅是以髙價而得低物也鐵與鋼錬之¶
<pb:KR3b0016_WYG_005-9b>¶
已精未精非若金銀可以成色辨計往昔只照常制造¶
尚自弊多至於鍊鐵則弊益易着手盜炭指粗鐵以為¶
精鐵以粗鐵而易精鐵將無所不至矣¶
一鍊鐵之工須得素用堪用之人方彼此相解若造鳥¶
銃須得慣造得法之人為之指撥¶
刀花羊角煅灰粉心水提過酸酸草燒灰硝醬¶
刀方羊角鐵石&KR1288;沙¶
　　火器¶
<pb:KR3b0016_WYG_005-10a>¶
一保生牌上列鉛子小銃一十五箇一人左手執牌右¶
手執刀内運某機則銃齊發發無不中較之鳥銃嘴只¶
傷一人者有間矣此為衝鋒第一神器也¶
一百步火龍内藏神器二十四件諸般毒藥飛沙發泄¶
而凝聚不散入目則目盲入㗋則㗋啞刼營破寨勢若¶
燎毛陸戰水攻截殺用之無不取勝此為破敵第一神¶
器也¶
一千子銃即大將軍也以毒藥法制生鐵千斤藏於銃¶
<pb:KR3b0016_WYG_005-10b>¶
内銃發則片如雨雖萬衆莫能當也一中其賊頃失其¶
命而不自知其終矣　宿火用鐵片炭基¶
一水底雷以大將軍為之埋伏於各港口遇賊船相近¶
則動其機銃發於水底使賊莫測舟楫破而賊無所逃¶
矣用大木作箱油灰粘縫内宿火上用繩絆下用三鐵¶
猫墜之¶
一法制火毬以諸般毒藥和火器為之毬碎而火不息¶
火散而煙不滅此宜於水攻破敵而燒舟楫者也¶
<pb:KR3b0016_WYG_005-11a>¶
一子母舟母用二小船為之遇賊船密以繩連環其柁¶
柁不應則船不可使然後以戰艘臨之無不破敵¶
一飛懸神銃固守城池者也埋伏於城下每離十箇垜¶
口只用一人守之遇賊攻城上動其機則銃發於城下¶
此為形而示之以無形伏而疑之以無伏兵不勞而城¶
可守者也¶
一迷眼火沙以諸般毒藥為之置於長鎗之首占其上¶
風賊中火器氣則目即盲¶
<pb:KR3b0016_WYG_005-11b>¶
一火車取勝或以牛馬載之縱之使入賊營陣則火舉¶
而賊衆奔潰觸處皆傷手足無措聞其煙氣者命絶而¶
不知所終矣¶
鳥銃匠頭義士馬十四呈每銃一桿用福鐵二十斤價¶
銀二錢¶
炭一百七十斤該價銀五錢一分¶
煉坯打板六工該工食銀一錢八分¶
煑筒六工共該工食銀一錢九分(内加鉗手/銀一分)¶
<pb:KR3b0016_WYG_005-12a>¶
鑚銃心每桿七工該工食銀二錢一分¶
剉磨四工該工食銀一錢二分¶
打照星火門促仗頭并剉完共二工該工食銀六分¶
鑲照星火門事件該工食銀八分¶
剉銃磨鏨幫鑲一工該工食銀三分¶
鑚火門事件細眼一工該工食銀三分¶
發剉匠一工該工食銀三分¶
打鑚修接通條二工該工食銀六分¶
<pb:KR3b0016_WYG_005-12b>¶
木托工料銀九分¶
銅打鉸鍊工食銀一錢二分¶
促杖竹桿該工料銀一分¶
油硝醬竹甲鐵線共銀二分¶
鋼鐵一斤銀四分¶
通條爐楞鑚鐵二斤銀二分¶
外照依畨式活底螺螄篆工料銀三分¶
以上每銃一桿用工料價銀二兩三錢一分¶
<pb:KR3b0016_WYG_005-13a>¶
今開王直估定過每鳥銃一桿該用工料價銀三兩八¶
錢三分¶
每銃一桿用鐵四十斤該銀三錢六分炭五百斤該銀¶
八錢五分¶
煉鐵爐每爐六人煉該四日共二十四工内鉗手每工¶
四分散匠三分算該銀七錢六分并鐵一爐六人用一¶
日内鉗手四分散匠三分算該銀一錢九分¶
煑筒一爐六人用一日内鉗手四分散匠三分算該銀¶
<pb:KR3b0016_WYG_005-13b>¶
一錢九分¶
鑚鐓十工該銀三錢¶
剉磨五工該銀一錢五分¶
螺螄篆該銀三錢¶
打剉火門照星一工銀三分¶
鑲篏火門照星銀八分¶
剉銃鑚細眼一工銀三分¶
通條雜用鐵銀三分¶
<pb:KR3b0016_WYG_005-14a>¶
修通條鑚頭一工銀三分¶
作剉一工銀三分¶
鋼鐵該銀二分¶
&KR0034;杖木托柸價銀六分¶
木匠二工銀六分¶
銅撥鬼活釘一副重六兩連炭該銀六分¶
銅匠二工銀六分¶
稻草該銀三分¶
<pb:KR3b0016_WYG_005-14b>¶
硝醬竹甲鐵線該銀二分¶
　　射¶
吳越春秋論射曰其道甚微而易其意甚幽而深道有¶
門戸亦有隂陽開門閉戶隂衰陽興凡手戰之道内實¶
精神外示安儀見之似好婦奪之似懼虎布形候氣與¶
神俱往杳之若日偏如兔追形逐影光若彿彷呼吸往¶
來不及法禁縱横逆順直復不聞斯道者一人當百百¶
人當萬正射之道道衆而微古之聖人射弩未發而前¶
<pb:KR3b0016_WYG_005-15a>¶
名其所中臣未能如古之聖人請悉其要夫射之道身¶
若戴板頭若戴激夘左蹉右手若足横左手若附枝右¶
手若抱兒舉弩敵翕心咽煙與氣俱發得其和平神定¶
思去去止分離右手發機左手不知一身異教豈况雄¶
雌此正射持弩之道也願聞望敵儀表投分飛矢之道¶
音曰夫射之道從分望敵合以參連弩有斗石矢有輕¶
重石取一兩其數乃平遠近高下求之銖分道要在斯¶
無有遺言¶
<pb:KR3b0016_WYG_005-15b>¶
　　弓¶
王琚教射經曰凡射必中席而坐一膝正當垜一膝横¶
順席執弓必中在把之中且欲當其弦心也以弓當左¶
膝前豎按席稍吐下弰向前微令上傾向右然後取箭¶
覆其手微拳令指第三節齊平以三指捻箭三分之一¶
加於弓亦三分之一以左手頭指授之則轉弓令弦稍¶
離身就箭即以右手㝷箭羽下至闊以指頭第二指節¶
當闊約弦徐徐送之令衆指差池如鳳翮使當於心又¶
<pb:KR3b0016_WYG_005-16a>¶
令當闊羽向上弓弦既離身即易見箭之高下取其中¶
平直然後擡弓離席目睨其的按手頥下引之令滿其¶
持弓手與控指及左膊肘平如水准令其肘可措杯水¶
故曰端身如幹直臂如枝直臂者非初直也架弦畢便¶
引之此及滿使臂直是也引弓不得急急則失威儀而¶
不主皮不得緩緩則力難為而箭去遲唯善者能之箭¶
與弓靶齊為滿半靶之中為貫盈信美而及者難要令¶
大指知鏃至然後發箭故曰鏃不上指必無中矢指不¶
<pb:KR3b0016_WYG_005-16b>¶
知鏃同於無目試之至也或以目視簇馬上與暗中則¶
乖此為無術矣故矢在弓右視在左箭發則靡其弰厭¶
其肘仰其腕目以涇之手以駐之心以趣之其不中何¶
為也又曰矢量其弓弓量其力無動容無作色和其支¶
體調其氣息一其心志謂之楷式如此五者為上德故¶
曰莫患弓軟服當自遠若患力羸恒當引之但力勝其¶
弓則容貌和發無不中故始學者先學持滿須能制其¶
弓定其體後乃射之然其的必始於一丈百發百中寸¶
<pb:KR3b0016_WYG_005-17a>¶
以加之漸至於百步亦百發百中乃為術之成或升其¶
的於高山或致其的於深谷或曳之或擲之使其的縱¶
横前却所以射禽獸與敵也凡弓惡右傾箭惡直懦頥¶
惡傍引頸惡却垂胷惡前亞背惡後偃皆射之骨髓疾¶
也故身前疎為猛方騰額前臨為封兕欲鬭出弓弰為¶
懷中吐月平箭闊為弦上縣衡此皆有威儀之稱也¶
又曰凡控弦有二法無名指中指壓大指頭指當弦直¶
豎中國法也屈大指以頭指壓勾之此羌法也此外皆¶
<pb:KR3b0016_WYG_005-17b>¶
不入術羌法力少利馬上漢法力多利步用然其持妙¶
在頭指間世人皆以其指末齪弦則致箭曲又傷羽但¶
令指面隨弦直豎即脱而易中其致逺乃過常數十步¶
古人以為神而秘之𦍑法不使大指過頭指亦為妙耳¶
其執弓欲使把前入扼把後當四指本節平其大指承¶
鏃却其頭指使不礙¶
井儀　開弓形所謂懷中吐月也¶
襄尺　襄平也尺曲尺也平其肘所謂肘上可置杯水¶
<pb:KR3b0016_WYG_005-18a>¶
　　　也¶
白矢　矢白鏃至指也所謂彀率也¶
剡注　注指也以弓弰直指於前以送矢俗所謂絶力¶
　　　控也剡鋭也弓弰也靡其弰¶
參連　矢行急疾而連參也¶
俞大猷曰烈女𫝊曰怒氣開弓息氣放箭蓋怒氣開弓¶
則力雄而引滿息氣放箭則心閒而慮周凡打袖皆因¶
把持不固凡矢揺而弱皆因鏃不上指也法曰指不知¶
<pb:KR3b0016_WYG_005-18b>¶
鏃同於無目此指字乃是左手中指末知鏃者指末自¶
知鏃到不假於目也必指末知鏃然後為滿必箭箭皆¶
知鏃方可言射妙審者審於弓滿弓發之際今人多於¶
大半矢之時審之亦何益乎審者今人皆以為審的而¶
已殊不知審的第審中之一事耳蓋弓滿之際精神已¶
竭手足已虚若率然而發則矢直不直中不中皆非由¶
我心使之也必加審之使精神和易手足安固然後發¶
矢其不直不中為何大指壓中指把弓此至妙之古法¶
<pb:KR3b0016_WYG_005-19a>¶
也凡箭去寜髙而過的慎勿低而不及也¶
習挽進力古法曰莫患弓軟服當自逺蓋習射之始必¶
須積挽其法以木弓三四斗挽少至多不可驟越積至¶
弓服然後加以斗力推而上之至一石止蓋石力人皆¶
有之可勉而及挽力既進則架箭以試其滿弓欲弱箭¶
欲長弓弱則易至滿箭長則引滿有餘他日射之可無¶
殘箭之患¶
古事林廣記曰執弓取箭古法曰逺之能近之功蓋挽¶
<pb:KR3b0016_WYG_005-19b>¶
力既進然後習以左手連雙箭夾弓而執箭筈齊上弰¶
上三指實下二指虚其箭自偃以右手下三指仰抹取¶
偃箭至箭之半即以小指勾定推近鏃分寸之間次以¶
食指勾其上箭控筈上弦不可以目視取筈凡取箭之¶
體須側右手於右則不撞弝不視取筈則恐不真不真¶
則不能及强揣模久之則又非式亦恐有落架脱弦之¶
病必控筈之際以食指包簳其筈縱未遽入弦可以一¶
移而無脱落先習於十步之内百發百中然後増五步¶
<pb:KR3b0016_WYG_005-20a>¶
推而上之至百步止此古善射者之法¶
牽放體勢古法曰前手如托太山後手如抱嬰兒前足¶
如踏雞子後足如踏蝎蝮丁字不成八字不正謂手欲¶
前直而後圓足欲前虚而後實前足尖對的後足横則¶
有力也左膊惡髙右肘惡下頸惡傍引頭惡却垂胷惡¶
前仰背惡後偃肚惡凸臀惡髙力勝弓則容貌閑和弓¶
勝力則體動神疲蓋射以和容為上主皮次之其或撮¶
口挽弓嗔目牽箭斜視其的架挽失容一身態度尚不¶
<pb:KR3b0016_WYG_005-20b>¶
自持又安能求中¶
遣放求親古法曰射不入鐡不如不發射不入石徒勞¶
爾力又曰有力不親不能害人親而無力不能入物又¶
曰疾而箭狂反被敵傷親而箭遲敵可閃移三者射之¶
要也蓋射始於舉筸終於遣箭筈髙則下揷而箭斜筈¶
低則上揷而箭徐弓急則失威儀而難中弓緩則力弱¶
而去遲昔由基百步穿楊鐏甲七札精通於神唯在遣¶
放遣放之法須人力勝弓操審在我偃其左手仰其右¶
<pb:KR3b0016_WYG_005-21a>¶
腕箭發則靡其前弰前弰畫地後稍附右膊後手不得¶
戀前手不得連身不得動文牽而武放然後發無不疾¶
疾無不毒毒無不親¶
治心調攝古法曰得之於心應之於手蓋心一不治則¶
射無中理凡射有十不可他想不可他憂不可奔走而¶
至不可醉不可饑不可飽不可怒不可不欲射不可射¶
多而好不止不可争奮不可戒此十者則不徒射矣射¶
中勿喜喜則心易而反跌射不中勿憂憂則心惑而無¶
<pb:KR3b0016_WYG_005-21b>¶
主手執其弓弦安其箭目注其的心實運之平居暇日¶
更當調其氣息節其飲食避其寒暑持其喜怒誡其嗜¶
欲此射之至要¶
步射總法左肩與胯對朶之中兩脚先取四方立後次¶
轉左脚大指垜中心此為丁字不成八字不就左手開¶
虎口㣲鬆下二指轉弝側臥則上弰可隨矢直指的下¶
弰可低脾骨下此為靡其弰右手摘弦盡勢翻手向後¶
要肩背與腕一般平直仰掌現掌紋指不得開露此為¶
<pb:KR3b0016_WYG_005-22a>¶
壓肘仰腕¶
持弓審固左手垂下㣲曲大指羈弝第二第三指着力¶
把弓箭餘指斜籠下弰指左脚面曲右手當心右臂貼¶
肋以大指第二第三指於節上四指絃畟促弰箭筈與¶
手齊訣持弓審固事須垜在南時面向西右手捉弓左¶
當弝仍令箭筈兩相齊¶
舉弝摟弦欽身㣲曲注目視的左手輪指坐腕弝弓箭¶
如懷中吐月之勢續以左手第二指與第三指靠心斜¶
<pb:KR3b0016_WYG_005-22b>¶
入撥弦令弓上傳着右肩然後舉左脚三移其步以箭¶
訣曰舉弝撥弦横從脚輪指坐腕手㣲欽上弰斜傅右¶
肩膊左手持弝横對心¶
抺羽取箭以左手三指丞下𦂳抵前四指五指鈎落上¶
箭先舉右脚隨步合右手指弰低弝以二指按箭三指¶
斜擗箭四指五指向裏斜鈎左手二指三指羈簳掣箭¶
至鏃訣曰前當弓弝一般齊三實兩虚勢漸離小指取¶
箭𦂳羈鏃抺羽入弦無暫遲¶
<pb:KR3b0016_WYG_005-23a>¶
當心入筈右手第二指𦂳控箭筈大指捻筈當心前手¶
就後手拶簳入筈左脚尖指垜脚跟㣲出右脚横直鞋¶
&KR1651;對垜淺坐箭筈左手第二第三指坐腕羈前雙眼斜¶
覻的訣曰右手二指抱箭筈兩手相迎穩入弦捻筈當¶
心斜覻貼𦂳膨兩膝直如衡¶
鋪膊牽弦輪指把弝推出前手㣲合上弰兩臂弰曲不¶
可展盡左手輪指空第二指過弓弝節上大指面𦂳着¶
弓弝屈起指節餘指實屈鋪下前膊左右膝着力同入¶
<pb:KR3b0016_WYG_005-23b>¶
筈法訣曰前脚推下若推山右手彎弓𦂳冠弦兩臂稍¶
曲不展盡文牽須用緩投肩¶
斂身開弓以左手第二指知箭弝外覻帖側手引箭至¶
鏃大指靠定血盆骨為進凡鏃與弝齊為滿半弝之間¶
為貫盈貫盈信美難有及者大抵脇肋脚膝着力亦同¶
入筈法訣曰開弓發矢要歛身弝外分明認帖真前筈¶
肘上翻雙膊脅肋脚膝力須匀¶
極力遣箭竦腰出弰上弰畫地下弰傅右膊後手仰腕¶
<pb:KR3b0016_WYG_005-24a>¶
極力&KR0146;後肘過肋倚後手向後前手猛分虎口着力向¶
下急捺轉腕以第四第五指𦂳鈎弓弝兩肩凸出則箭¶
力倍勁訣曰弰去猶如搦斷弝箭發應同撚折弦前弰¶
畫鞋後靠脊極力遣出猶自然¶
捲弦入弰後箭前兩手相迎直右手過胷曲左手捲弦¶
以左手第二指取箭前脚跟聳身稍斂雙眼覻帖曲右¶
手帖肘以左手第二第三指側手羈簳直右手上臂仰¶
腕過胸取箭訣曰右指羈箭當胸出左手捲弦弰靠肩¶
<pb:KR3b0016_WYG_005-24b>¶
箭已中時無動手抺羽入筈法如前¶
修後手法宋盧宗邁大尉釋摋蘇割切說文云側手擊¶
物曰摋謂當後手如擊物之狀令臂與肩一般平直是¶
也捩音列説文云捩抝也謂以前手推弝後手控弦如¶
用力抝捩之狀㔢租說切説文云㔢斷也謂當以後手¶
摘弦如㔢斷之狀翻手向後仰掌向上令見掌文是也¶
控丁結切俗作擷說文云控擲也謂當以前手㸃弰如¶
擲物之狀令上弦指的下弰抵脾骨下也¶
<pb:KR3b0016_WYG_005-25a>¶
步射病色開弓勘手謂前手太髙後手低不平開弓提¶
手謂前手太低後手髙開弓偃弰謂身直頭偃前手腕¶
仰兩摘謂不發用力及前後分解不齊斫弦謂遣箭分¶
弓實握不轉腕微鬆手轉弝肥弝謂手太鬆倒提手弝¶
㔇弰弰子大二件謂下弰傳二胛後手約謂手側不仰¶
腕後手小謂斂定手不放平後手偃後手捲二件謂遣¶
箭不直硬或剪弦列手¶
射馬總法勢如追風目如流電滿開弓硬放箭目無瞬¶
<pb:KR3b0016_WYG_005-25b>¶
視身勿倨坐不失其馳舎矢如破¶
射疏及逺中㣲制大必資於弓矢今弓手止射長箭而¶
不知射邊箭弩手亦不知用弩之法况各止用竿子雖¶
可取勝殊非長技為照長箭去遲而敵人易見故彼得¶
以閃避且得拾取復射其利在彼邊箭去疾而敵人難¶
窺非惟彼不能回箭况邊箭所到倍長箭百步有餘其¶
利在我長邊二箭務令弓手兼習若賊尚逺緩則射邊¶
箭如來近迫則射長箭各從其便鈞石之石五權之名¶
<pb:KR3b0016_WYG_005-26a>¶
石重百二十斤後以一一斛為一石自漢已如此飲酒¶
一石不亂是也挽蹶弓弩古人以鈞石率之今人乃以¶
粳米一斛之重為一石凡石者以九十二斤半為法乃¶
漢秤三百四十一斤也今之武卒蹶弩有及九石者計¶
其力乃古之二十五石比魏之武卒人當二人有餘弓¶
有挽三石者乃古之三十四鈞比顔髙之弓人當五人¶
有餘此皆近嵗教養所成以至擊刺馳射皆盡夷夏之¶
術器仗鎧胄極今古之工巧武備之盛前世未有其比¶
<pb:KR3b0016_WYG_005-26b>¶
黑韃遺事曰其騎射則孩時繩束以板絡之馬上隨母¶
出入三嵗以索維之鞍俾手有所執從重馳騁四五嵗¶
挾小弓短矢及其四時業田獵凡其奔驟也跂立而不¶
坐故力在跗者八九而在髀者一二疾如飆至勁如山¶
壓左施右折如飛翼故能左顧而射右不特抺鞦而已¶
弓有六善一者往體少而勁二者太和而有力三者久¶
射力不屈四者寒暑力一五者弦聲清實六者一張便¶
正凡弓往體少則易張而壽但患其不勁欲其勁者妙¶
<pb:KR3b0016_WYG_005-27a>¶
在治筋凡筋生長一尺乾則減半以膝湯濡而極之復¶
長一尺然後用則筋力已盡無復伸㢮又揉其材令仰¶
然後傅角與筋此兩法所以為筋也凡弓節短則和而¶
虚(虚謂挽過/吻則無力)節長則徤而柱(柱謂挽過咳則木强而不/來節調把捎椑木長則柱)¶
(短則/虛)節得中則和而有力仍弦聲清實凡弓初射與天¶
寒則勁强而難挽射久天暑則弱而不勝矢則膠之為¶
病也凡膠欲薄而筋力盡强弱任筋而不任膠此所以¶
射久力不屈寒暑力一也弓所以為正者材也相材之¶
<pb:KR3b0016_WYG_005-27b>¶
法視其理其理不因矯揉而直中繩則張而不跛此弓¶
人之所當知也¶
　　　弓制¶
一馬蝗面弓謂用大牛角解截成面而闊遇拽滿則曲¶
如扇圏受力均匀不嚼不走不閃不肭¶
一泥鰍面弓謂用小牛角解截成面而狹遇拽滿則曲¶
如折竹受力不匀易嚼易走易閃易肭¶
一披背筋法披筋一版晴暄合待半月隂雨合待一月¶
<pb:KR3b0016_WYG_005-28a>¶
方令再上或連披數版則内濕外乾射不旬月解脱可¶
待¶
一膝弓背面法用漆一重晴暄合待十日隂雨合待二¶
十餘日方再漆不可日添數重則内濕外乾射不季月¶
斷脆可待¶
一裹弓之法或用黄樺或用桃皮或用朱紅皆不若黑¶
生漆免被水透¶
一弰弓之法或用白角或用魚枕或用繪畫或用紅綠¶
<pb:KR3b0016_WYG_005-28b>¶
花彩皆不若用黑生漆免費工績¶
臣嘗聞軍器三十有六而弓為稱首武藝一十有八而¶
弓為第一其𦂳切尚矣今之制者何蔑裂之甚邪蓋筋¶
角不能自相固結故假之以膠漆膠漆不能自相堅實¶
故壯之以筋角然二物相資必隔旬日候其自乾然後¶
再用是謂年弓月箭否則弓雖易成膠亦易脱馬蝗面¶
闊而受力均匀受弦端正故發矢可期於破甲泥鰍面¶
狹而弓愛走反面愛斷嚼故臨用多至於誤人皆由擇¶
<pb:KR3b0016_WYG_005-29a>¶
角之初大角價高小角價低有司喜賤而惡貴故凡所¶
在買到軍須小角常多而大角常少有司非喜用小角¶
而惡用大角也大角之價常倍於小角小角之價常半¶
於大角此固價之不相若矣况角之大者至為艱得若¶
全用大角則作匠所選愈難而倉卒亦無收買去處戎¶
監只得兼用夫小角界成狹面面闊則力硬故令面薄¶
遂成馬蝗之狀泥鰍乃員滑之水族馬蝗乃闊匾之介¶
蟲此取喻耳至若用黄樺桃皮以裹弓面牛角魚枕以¶
<pb:KR3b0016_WYG_005-29b>¶
裹弓弰徒為觀美不若用出山生漆刷髹兩重則雨不¶
能濕水不能透亦必弓力軟弱饑疲之卒方能牽挽滿¶
箭不能則拽不過面箭去無力是謂弓制¶
矢不破堅與無矢同矢不破甲反資敵用造矢不可無¶
法尚矣近日所製箭鏃太重箭簳太粗膠易解散翎易¶
脱落其故何耶蓋古人之制箭欲其去之勁直也故翎¶
之以羽曰鵝曰鸛曰鴻曰鵠所用不拘於一名欲其去¶
之鋒利也故鏃之以金石石蓮曰鑿子曰喬麥稜曰破¶
<pb:KR3b0016_WYG_005-30a>¶
甲錐所制不拘於一様簳有腦節巴翎腰瞷之辨筈有¶
山繭采色桐油柿漆之别然考其已驗之迹翎則鵰鷴野¶
雉為最捷鏃則寸金鑿破甲錐為最鋭簳則通簳去直¶
而易中筈則黑漆易成而省費餘皆徒事觀美不堪實¶
用敵中軍器上皆有原監造官姓名年月遇有損壞有¶
悞使用即將元監造官依法施行斷不輕恕所以敵人¶
器具一一如法而吾軍製作之司一切不問只欲速成¶
可以逃責備數足矣此所以類皆茍簡蔑裂而不中用¶
<pb:KR3b0016_WYG_005-30b>¶
也况鏃重則弓軟而去地逺箭重則弓硬而中甲不入¶
舊法箭頭重過三錢則箭去不過百步箭身重過十錢¶
則弓力當用一碩是謂弓箭制¶
古事林廣記曰古法曰弓不等箭與短兵同箭不等弓¶
與無鏃同謂箭重則緩輕則颺也蓋弓有强弱矢有銖¶
兩弓不合度矢不端直雖䝉羿不能必中古者弓矢之¶
制弓八斗以弦重三錢半箭重八錢為凖學成或致的¶
於深谷或昇於高山或曳或擲使其的縱横前却施之¶
<pb:KR3b0016_WYG_005-31a>¶
於敵發無不中¶
焙冝火候江南之地多卑濕弓矢四時必火焙適宜然¶
後筋角膠漆和暢而不解使弓斗力常存矢翎羽常附¶
凡造焙之制髙不過五尺横稱弓身而有餘隨弓之多¶
寡而廣狹之弓之去火四尺之上下火近太迫則燥火¶
去弓太逺則火氣不及務適宜耳弓面上向焙其背不¶
焙其面凡火四時有寛猛增減不欲太猛亦不欲太寛¶
蓋太猛則有弓枯之患太寛則火氣易息與無火同火¶
<pb:KR3b0016_WYG_005-31b>¶
在爐春夏秋冬上常覆三分灰於梅蒸則宜上覆二分¶
之灰春夏隂潤亦如之常使㣲露見火朝以繼暮夜以¶
繼日四時值天氣明爽時取弓出而列於架使筋角之¶
活也良久復藏於焙江南射者易傷其弓往往恃秋冬¶
不潤或置之風殊不知一日失焙弓未遽解積日則解¶
矣凡自焙内取弓出射必候頓晷令弓絶無火氣方可¶
安弦庻幾無傷折之患箭亦不可不焙不焙則翎羽不¶
附焙箭之法要在以直安箭箭横安則易曲也弦之新¶
<pb:KR3b0016_WYG_005-32a>¶
者必潤安之於焙以去其潤然後結而上弓庻不差於¶
長短大抵射以弓矢為本凡當謹䕶其逐月用火分數¶
詳列於左正月二月用火五分三月四月用火六分五¶
月梅蒸用火十分六七月用火七八分十一月十二月¶
用火五分八九十月用火六七分矢長八寸為鞭箭四¶
寸為白蛇吐信皆用溜子發之鞭箭先撘箭後撘溜子¶
白蛇先撘溜子後撘箭¶
　　弩¶
<pb:KR3b0016_WYG_005-32b>¶
程太昌曰書云若虞機張往省括于度則釋機者弩牙¶
也牙之所以遏弦也括者矢之尾末岐而為二可以御¶
弦也度者立為分寸使可以凖望以求正鵠之所在故¶
必待其尺寸之實故力始可發也虞者度也入聲往者¶
矢尚在弦未離弓臂之上也為其目力已注乎機即為¶
往也欽厥止者弩人虞度機牙之時也所止已定則率¶
祖而行以釋矢於弦者也釋者發機激之時也揚子曰¶
奠而後發發必中矣後漢愍王寵善弩射十發十中中¶
<pb:KR3b0016_WYG_005-33a>¶
皆同處李賢注曰寵射秘法曰三㣲為經三小為緯經¶
緯相將萬勝之方然要在機牙案此即三㣲三小者其¶
措矢之分寸也目之所注分寸可凖則矢之所發必無¶
毫厘或差弓弩蓋一律也夫惟有分寸可凖則虞度所¶
施正在擬發之間矣三微三小分寸在弦而十發十中¶
往必中鵠以機牙之分寸必與正鵠之分寸相對也目¶
注乎此而擬度及彼是為往省也¶
列子仲尼篇言射者能令後鏃中前括發相及矢矢相¶
<pb:KR3b0016_WYG_005-33b>¶
屬前矢造凖而無絶落後矢之括猶銜弦視之若一焉¶
唐六典庫武令注箭曰其本曰鏑其旁曰羽其矢末曰¶
括括旁曰疑書所謂往省括于度則釋者矢之末分岐¶
而銜弦者是括也¶
劉天和曰前代名將如漢耿恭虞詡唐李靖郭子儀宋¶
劉錡吳璘宗澤輩用彊弩以破羌冦者不可勝數而漢¶
且置彊弩將軍之官宋始有神臂弓之制其實弩耳臣¶
亦未敢遽是也近於陜西省城見有城樓舊題神臂弩¶
<pb:KR3b0016_WYG_005-34a>¶
數百張相傳者百餘年矣乃知先朝亦嘗制此雖皆¶
損壞而制度猶存但箭則無矣臣謹從宜遵倣造成其¶
制以闊厚堅勁大弓其力一百五十斤上下及一百二¶
十斤上下及九十斤上下為三等慮人力有强弱也其¶
長均四尺五寸矢取其利最逺而端可及三百步内外¶
者為式其長均七寸五分其重則六錢上下亦三等俾¶
與弩稱復倣漢耿恭之法箭鏃開四尖又𫝊以河南嵩¶
縣等處射虎箭藥俾人馬中之無不立斃尤敵所畏其¶
<pb:KR3b0016_WYG_005-34b>¶
箭鏃後小鐵管心僅長分許入箭簳處内用漆膠外用¶
竹絲以夾縛之俾敵不能取以返射蓋敵之射藝極精¶
矢無虚發惟此足以勝之臣謬謂彊弩為中國長技之¶
一者此也¶
提綱曰最為利器射堅及逺爭險守隘遏衡制突非弩¶
不克或者謂用弩不便於戰然非弩不便於戰乃為將¶
者不善於弩也善用弩者列為五層每層或三或五攅¶
箭注射射訖掣回而張張訖挨次而射遞相輪翻繼而¶
<pb:KR3b0016_WYG_005-35a>¶
不絶尤宜處髙臨下仍令弩手各帶腰刀一把賊若近¶
前則跨弩而用刀如此則長短得以相濟一教弩法曰¶
張弩丁字立當弩八字立髙揎手届衫襟左手承撞右手¶
迎上當心著張張有闊狹左䏶右膊還復當心安箭高¶
舉手敵逺則擡頭放箭敵近則&KR0685;身敵右則右回身敵¶
左則左回身敵在髙髙擎手敵在下低伏手發訖唱殺¶
殺然後掣¶
北征錄一蹺蹬弩牙裡一尺八寸五分葫蘆頭四寸木¶
<pb:KR3b0016_WYG_005-35b>¶
檐長五尺八寸一名馬蝗一名克敵一名一滴油張憲¶
伏之於中林而捉真珠郎時俊用之於射狄關而敗四¶
太子一神臂弩樁牙裏一尺八寸葫蘆頭四寸鐙二寸¶
樁長二尺三寸角檐長四尺五寸一鍫頭如樁二尺葫¶
蘆頭五寸鐙五寸三口五寸鍫頭五寸樁凡長四尺木¶
檐長七尺春夏雨水蒸濕宜用角弩畨長於馬漢長於¶
弩制騎一弩此舊説也然近日諸軍弩手皆欠指版人¶
身通以五尺為率上頂至項一尺則下止四尺泥濘五¶
<pb:KR3b0016_WYG_005-36a>¶
寸則上止有三尺四五寸弩手進則踏弩以射退則病¶
弩以歸檐長若過六尺樁長若過三尺肩弩則檐梢柱¶
地而下有綰絆之憂踏弩則樁頭柱胷而上無牽挽之¶
力草萊藤蔓之地懼其牽綰必棄弩而空走塗潦泥塹¶
之地被其踢絆必為弩而喪軀今欲使弩㪷力自二碩¶
至三碩不許太硬令久疲之兵易於蹉踏使弩檐自五¶
尺至六尺不許太長令矮短之兵易於肩射夏暑之月¶
梅雨蒸潤筋角易脱則用木弩秋冬之月風色嚴冷木¶
<pb:KR3b0016_WYG_005-36b>¶
索重滯則用角弩其鍫頭等樁檐太長者悉令諸軍減¶
令短捷則庻無廢器是謂弩制¶
臣聞弩箭之制與弓箭不同弓箭瞰弦而安筈頗難弩¶
箭平頭而安筈甚易弓箭太長而擇簳甚費弩箭太短¶
而擇簳甚省比者帥臣造華車弩而箭用索翎故失於¶
太鈍而不能取親均於無用要之鏃用石蓮頭喬麥稜¶
則光滑而不能入甲不若用破甲錐寸金鑿子則鑿上¶
有鋒而易入竅隙翎用禽羽則得箭者尚堪再射不若¶
<pb:KR3b0016_WYG_005-37a>¶
用竹片裁製則翎口如刀而易穿肌肉是謂弩箭制¶
弩有踏張者梢小則有跳蹬弩木弩跳蹬弩亦曰小黄¶
其用尤利木弩雖可施不能久邊兵不甚用其力之强¶
弱皆以石斗為等箭有㸃鋼木羽風羽木撲頭三停木¶
羽者以木為簳羽咸平初軍校石歸宋上之箭中人雖¶
簳去鏃留牢不可㧞戎人最畏之風羽者謂當安羽處¶
剔空兩邊以容風氣則射時不捍此不常用備翎羽之¶
乏耳三停者箭形至短羽簳鏃三停故云三停箭中物¶
<pb:KR3b0016_WYG_005-37b>¶
不能出以短故也¶
雙弓牀弩前後各施一弓以繩軸絞張之下施牀承弩¶
其名有小大合蟬有射手合蟬者謂如兩蟬之狀大者¶
張時用十許人次者五七人一工凖所射高下一人以¶
搥發其牙箭用大小鑿頭箭惟手射斗子弩最小數人¶
就牀張訖一人手發之射并及一百二十大步¶
三弓休弩前二弓後一弓世亦名八牛弩張時凡百計¶
人法皆如雙弓弩箭用木簳鐵羽世謂之一鎗三劒箭¶
<pb:KR3b0016_WYG_005-38a>¶
其次者用五七十人(闕/)則或鐵或翎為羽次三弓并利¶
攻城故人謂其箭為踏撅箭者以其射著城上人可踏¶
而登之也又有繫鐵㪷於弦上㪷中著當箭數十隻凡¶
十發可中數十人世謂之㪷子箭亦云寒鵶箭言矢之¶
紛散如鵶飛也三弩并射及二百大步其箭皆可施火¶
藥用之輕重以弩力為凖¶
三弓弩用皮弦一條甚寛宛轉貫三弓之間或用兩小¶
銕圏在弓稍¶
<pb:KR3b0016_WYG_005-38b>¶
　¶
　¶
　　甲¶
程大昌曰三代秦漢以前軍旅多用皮甲其曰犀兕者¶
是也然史傳所載已有鍛金為甲者矣顧其用者尚少¶
耳筦子曰葛盧之山發而出黄金蚩尤受之以為劍鎧¶
鎧即甲也然則前乎三代已有金甲矣若其軍旅之所¶
通用不勝其多則直鍛皮為之耳許氏説文鎧甲也釬¶
<pb:KR3b0016_WYG_005-39a>¶
臂鎧也錏鍜頭鎧也三者字皆従金則可知其必以金¶
鑄矣周禮函人所典犀甲兕甲合甲凡三甲也此三甲¶
者率皆以皮為扎扎成堅之以火故函人曰凡鍜不摯¶
則不堅已敝則撓是也三者惟牛可畜則可隨須隨有¶
矣若犀與兕皆非可畜之獸其皮亦不可常得也勾踐¶
又有水牛之甲即以水牛皮為之矣荀子曰楚人鮫革¶
犀兕以為甲堅如金石鮫魚者皮上傳砂其鋩可錯可¶
以為甲亦與犀兕同堅於是遂名水犀者即是本鮫魚¶
<pb:KR3b0016_WYG_005-39b>¶
之為水産而取之以名也晉書載馬隆之討凉州也夾¶
道累磁石賊首負鐵鎧行不得前隆卒即被犀甲無所¶
留礙賊以為神則是隆軍有鐵甲可擐而不得擐也王¶
隠晉書亦載其事乃曰隆兵悉著牛皮鎧得過則是實¶
用牛皮為之而名以為犀焉耳¶
仲長統昌言曰古者以兵車戰而甲無鐵札之制今試¶
以革甲當强弩亦必喪師亡國則甲用銕札西都已然¶
不待漢末也¶
<pb:KR3b0016_WYG_005-40a>¶
慶厯元年太常丞田况言今賊甲皆冷砧而成堅滑光¶
瑩非勁弩可入自京齎去衣甲皆軟不足當矢石以朝¶
廷之事力國之役巧乃不如一小羌乎由彼專而精我¶
漫而畧故也今請下逐處悉令土匹冷磚打造純鋼甲¶
旋發赴縁邉先用八九斗力弓試射以觀透箭深淺而¶
賞罰之聞太祖朝舊用絶為精好但嵗久㫁綻乞且穿¶
貫三五萬聨均給四路亦足以禦敵也¶
北征錄周禮有函人之職司馬法有甲士之制鼂錯以¶
<pb:KR3b0016_WYG_005-40b>¶
五同論兵甲弩矢馬燧以短長三制造鎧衣士皆所以¶
避鋒鏑全肢體稱大小便進趨也然造甲之法步軍欲¶
其長馬軍則欲其短弩手欲其寛鎗手則欲其窄其用¶
不同其制亦異否則拘於定式昧於從變肥者束身太¶
𦂳甲身則可周後背而前胸不交甲裙則可閉後膺而¶
前胯不掩瘦者掛體太寛挽弓發箭則甲不貼體而胷¶
臆絣撲有繼弦脱筈之憂揮劍刺鎗則甲不付身而腰¶
背鬆虚有抵手礙足之患長者不過膝腕而矢石可及¶
<pb:KR3b0016_WYG_005-41a>¶
短者垂及脚面而泥濘不前小有不便則拆去甲葉而¶
遺棄不收大有所妨則割去全段而抛擲不顧製作之¶
難費耗之廣不幾於徒費乎故君子謹其微於制作之¶
初¶
士有肥瘠甲身不可無廣狹材有高下甲裙不可無長¶
短故第一等甲所以給肥胖之士也肥胖之士亦有長¶
短故甲裙又分為三制使肥而長肥而短者皆可披帶¶
第三等甲所以給中常之士也二者亦有長短故甲裙¶
<pb:KR3b0016_WYG_005-41b>¶
又為三制使長者短者皆可披帶每遇給散則隨其肥¶
瘠長短而選給之則肥瘠長短無一不稱其用人瘦甲¶
寛則都管皮柱定不可行坐甲小人大則包掩不及罔¶
避金矢皆成棄物是謂人甲制¶
馬軍與步人之甲有四不同步人則直身起立馬軍則¶
蹲坐抵控馬軍腰圏若依人步皆用五吊則上柱兩腋¶
而不容低昂下擦雙胯而不堪轉動所以獨用四吊步¶
人則兩足循行左掩則背安結項有穿扣不順馬軍則¶
<pb:KR3b0016_WYG_005-42a>¶
緩急上馬右掩則搐定左足而跨鐙不及馬軍甲身所¶
以獨用左掩步人則直身行立短則露足馬軍則曲膝¶
蹲坐長則綰絆馬軍甲裙所以獨用過膝三寸步人則¶
甲身腰圏吊腿連成一片名曰全裝而易為披帶馬軍¶
則吊腿拖泥遴作二段名曰摘吊而便於去取故截為¶
兩段上安結項四枚遇敵則掛上吊腿而用避矢石退¶
師則解入撘袋而免被牽制馬軍吊腿所以獨用摘吊¶
是謂馬軍甲制¶
<pb:KR3b0016_WYG_005-42b>¶
弩手與鎗牌弓箭劍斧手馬軍之甲有三不同蓋馬軍¶
鎗牌等手例欲身材長大獨弩手不嫌矮短故軍中類¶
選不及等仗者為之比馬軍鎗牌弓箭等手已為最短¶
况舉足入蹬而易被兠絆曲膝靠樁而易為走衮此弩¶
手裙所以獨用短捷其他甲裙後交前倥則恐被矢石¶
弩手甲裙前交後倥則有礙樁鐙蓋故法陣前有車車¶
後伏弩今制陣前有牌弩隨牌後弩手之甲雖不庇兩¶
足而車髙一丈二尺牌髙六尺五寸全身亦可庇䕶此¶
<pb:KR3b0016_WYG_005-43a>¶
弩手甲裙所以獨用向後它甲惟欲𦂳束則挽弓刺鎗¶
無所牽制弩手惟欲鬆寛則踏蹬衮樁無所靠倚此弩¶
手甲身所以獨用寛綽是謂弩手甲制¶
周馬之身最為利害惟頭面胷臆馬面子舊制雖巧近¶
日符離陳蔡之役馬多被傷中壽星腦額而死臣今制¶
為貼額用綿布衲作一片貼在馬面子内額腦之間脱¶
遇矢石可透鐵面尚有鐵額可隔此馬面所以合用貼¶
額大全裝雞項大而秋錢小或暑月悶熱雪雨氷結徹¶
<pb:KR3b0016_WYG_005-43b>¶
去秋錢尚有雞項可蔽肥肉此馬甲所以合用小全裝¶
我軍馬甲甲身例是垂下過䪌一尺許所以披帶重滯¶
馳驅綰絆賊軍馬甲甲身只是平腹下用虎斑布裙遇¶
箭皆被矯揉所以披帶輕捷馳驟俏俊此馬甲身所以¶
合用平䪌雞項重則頭低項曲而馬被控抑雞項輕則¶
頭髙項直而馬臆鬆寛此雞項所以合用綿布甲衲赤¶
身帶甲則擦損肌肉而久成臭爛襯以藉褥則䕶惜皮¶
毛而不致破傷此馬甲所以未帶甲先用馳滑辣甲圏¶
<pb:KR3b0016_WYG_005-44a>¶
兩件是謂馬甲制¶
廣西造皮甲法生牛皮裁成甲片用刀刮毛以破碗舂¶
碎篩取米大屑調生漆傅上油浸透則利刃不能入¶
　　拳¶
拳有勢者所以為變化也横邪側面起立走伏皆有牆¶
户可以守可以攻故謂之勢拳有定勢而用時則無定¶
勢然當其用也變無定勢而實不失勢故謂之把勢作¶
勢之時有虚有實所謂驚法者虚所謂取法者實也似¶
<pb:KR3b0016_WYG_005-44b>¶
驚而實取似取而實驚虚實之用妙存乎人故拳家不¶
可執泥裏外圏長短打之説要須完備透曉乃為作手¶
技欲精欲多用欲熟欲騪欲狼兩精則多者勝兩多則¶
熟者勝兩熟則騪與狼者勝數者備矣乃可較敵一家¶
數温家長打七十二行着二十四㝷腿三十六合鎖趙¶
太祖長拳多用腿山西劉短打用頭肘六套長短打六¶
套用手用低腿吕短打六套趙太祖長拳山東専習江¶
南亦多習之三家短打鉞亦頗能温家拳則鉞所専習¶
<pb:KR3b0016_WYG_005-45a>¶
家有譜今不能盡述也略具數節于後一勢四平勢井¶
闌四平勢髙探馬勢指襠勢一條鞭勢七星勢騎虎勢¶
地龍勢一撒步勢拗步勢長拳變勢短打不變勢逼近¶
用短打若逺開則用長拳行着既曉短打復㑹行着短¶
不及長矣一手有上中下切斫鈎扳攙金手髙立挌揚¶
逼攻抖盤旋左右脚來蹖調出五横三推肘你行當面¶
我行傍你行傍來我直走倘君惡狠奔當胷風雷絞砲¶
劈掛手騰搥手雙打雙砍雙過肘左右走手怕邊拳調¶
<pb:KR3b0016_WYG_005-45b>¶
出飛虹忽捉手喝聲打上下頭虚顧下還須上捉手只¶
些真訣是原𫝊還有通仙六隻手旂鼓拳閃横拗步脚¶
上前髙怕黄鶯雙拍手低怕撩隂跨襠拳挨靠𦂳追休¶
脱手會使斜横搶半邊長拳行着凡打法行着多從探¶
馬起直行虎打法三着打左右七星拗步高探馬驚法¶
右腿蹴驚右手斬手左手飛拳上臉連右手拳一齊再¶
發撘脚進步高探馬左拳哄臉右腿低彈左腿右拳飛¶
拳上臉倒身一蹖倒揷旛髙探馬専打髙探馬右腿驚¶
<pb:KR3b0016_WYG_005-46a>¶
左腿左腿上蹖玉女穿針高探馬變一條鞭右拳驚右¶
腿隨拳窩裏暗出倒馬鎈四平變身法回身勒馬聽風¶
諸勢俱打一腿六腿左右通用本家俱有短腿可破又¶
有還腿可用一鑚左上右鑚右上左鑚一蹖左顛右蹖¶
右顛左蹖左偷右蹖右偷左蹖一鎈一蹴一掛一跟一¶
低彈演法凡學腿先虚學踢開腿後依法演習鑚腿虚¶
學蹖腿懸米袋或蒲團學鎈腿虚學或用柱掛蹴腿虚¶
學或用掛柱腿用柱學跟蹆虚踢後用柱式彈腿用三¶
<pb:KR3b0016_WYG_005-46b>¶
尺長櫈竪立或用石礅在平地上學¶
圓光手四平手腮肩手高撘手沉墜手釣脚行着短打¶
長拳卧魚脚跽一脚鬼撮脚伸一脚俱右俱用鐵門拴¶
即搶壁卧畨身雙脚打重不倒身站法脚尖正背人腿¶
起如馬踢為樁腿平踢為彈腿習彈腿便捷用櫈以脚¶
凳竪地上彈腿踢去取平行不倒為度習彈腿力用磉¶
石以踢逺磉石為度習蹖腿虚腿用糠懸梁上蹖腿髙¶
踢去復還俱以腰力為主度習蹖腿實腿用柱以蹖腿¶
<pb:KR3b0016_WYG_005-47a>¶
踢柱上儘力為度鈎腿指拳腿灣向裏習樁腿則有力¶
綿張拳䕶胷脇腰温拳䕶頭面頸脚要打髙手亦取髙¶
專用脚以手輔之手不能當脚脚起半邊虚說不着温¶
家高脚拄下用脚接低脚踢上用脚㫁長拳張拳設套¶
待彼入套本家設套待改調處疾遲痴死四勝左手如¶
鑚錢右手如弄琴前腿如山後腿如撑前手如龍變化¶
後手如虎靠山左右不離前後方鈎入眼不睫見鎗速¶
進鈎連密莫犯莫敵㸃用單手送如㸃水蜻蜓有活動¶
<pb:KR3b0016_WYG_005-47b>¶
之意扎用雙手老實送一扎用稍一棍用根根稍互用¶
步步進前如隂手棍隂手蓋陽手挈此是少林士真妙¶
訣扒止左右打上揭不宜向下磕恐扒頭重難起也盤¶
腿裏盤外盤腿¶
　　鎗¶
頭一合鎗先用圏鎗為母後用封閉捉挐救䕶閃賺是¶
花鎗名色呌做梨花擺頭第二合先有纒鎗後有攔鎗¶
黄龍戰扞黑龍入洞拿鎗救䕶閃賺是花鎗名色呌做¶
<pb:KR3b0016_WYG_005-48a>¶
鐵子掃第三合鎗先有穿指鎗後有穿袖鎗鷂子拿鵪¶
鶉救䕶閃賺是花鎗名色呌做鳳㸃頭第四合鎗先有¶
白拿鎗後有進步鎗如猫捉䑕加朋退救䕶閃賺是花¶
鎗呌做白蛇弄風第五合鎗先有迎風鎗後有截進鎗¶
四封四閉死中返活無中生有四面使鎗第六合一截¶
二進三拿四纒五攔六徹共加六路花鎗上有塲秦王¶
摩旗下有塲撥草㝷蛇中調四路閃賺梨花擺頭鐵掃¶
子鳳㸃頭白蛇㺯風¶
<pb:KR3b0016_WYG_005-48b>¶
爾鎗動我鎗拿爾鎗不動我鎗發中間一㸃難招架指¶
人頭取人面髙低逺近通要見鎗勢浮腰索先取手後¶
取脚取了脚與手閉住五路通傷口鎗有三件大病那¶
三件大病一立身法不正二立當不上不照鼻尖中不¶
照鎗尖下不照脚尖三件大病疾上又加疾扎了猶嫌¶
遲¶
他使裏把門等我我將鎗閃向圏外攔拿放鎗他若一¶
攔拿我我閃過圏裡進鎗他若使外把門等我我將鎗¶
<pb:KR3b0016_WYG_005-49a>¶
閃過圏裡纒拿放鎗他若一纒拿我我閃過圏外進鎗¶
此順其勢而用之也他若使裏把門等我我用纒拿硬¶
上一刴放鎗他纒拿我我閃從圏外進鎗他若使外把¶
門等我我攔拿硬上一刴放鎗他攔拿我我閃從圏裏¶
進鎗此逆其勢而用之也畨來覆去我從圏裏放鎗他¶
纒拿我我閃從圏外反攔拿他所謂死中反活也畨來¶
復去我從圏外放鎗他攔拿我我閃過圏裏反纒拿他¶
所謂無中生有也拿圏裏鎗為纒拿為封拿圏外鎗為¶
<pb:KR3b0016_WYG_005-49b>¶
攔拿為閉重手為拿輕手為封閉仰手向裏為穿指隂¶
手向外為穿袖鳳㸃頭上下帶左右後手上下動上覻¶
面下覻手白蛇動風右轉梨花擺頭左右上下鐵掃子¶
左右動俯身者進仰身者退也纒拿伸前手後拿挨身¶
身俯攔拿縮後手前手挨身身仰纏拿後手手心向裏¶
攔拿後手手心向外老楊封閉皆用隂陽滚手老樊以¶
為滚手遲一着只兩手心俱向下拿定竿子救　裏鎗¶
只前手畧左旋一　打開為封救　外鎗只前手畧右¶
<pb:KR3b0016_WYG_005-50a>¶
轉一　為閉手法甚𦂳其　為母雙手持鎗離彼前手¶
前三尺即放下前手將後手挨竿一轉進鎗其救下鎗¶
為提亦不全滚手略滚一半便轉手持中&KR0685;鎗頭交三¶
尺滚彼在　裏即轉右足兩手用氣力將竿捺住為纏¶
或彼抽出鎗扎我　外即將竿從下向上一挑為攔彼¶
若使花鎗則纏攔不住我或用低鎗或用降鎗待彼將¶
穿過時我鎗從上乘機疾札前手蓋彼以左穿右穿為¶
妙我正乗其穿而用之也穿指鎗從　外穿過札　裏¶
<pb:KR3b0016_WYG_005-50b>¶
我用仙人抱琵琶勢將前後手一縮向上托開穿袖鎗¶
從　裏穿過札　外我用帖挑勢從下向上托開向左¶
此二法纔用滚手以彼撒手進鎗近也二鎗從下揭上¶
此法一一楊所無¶
樊封閉移後脚左右孔鳳封閉移前脚左右離子午松¶
單手轉身進步送鎗本雙手跪進鎗濟寜吏單手不進¶
步送進鎗俱不離子午¶
一鎗桿蒺䔧條為上柘條次之楓條又次之餘木不可¶
<pb:KR3b0016_WYG_005-51a>¶
用¶
鎗制木桿上刃下鐏騎兵則鎗首之側施倒雙鈎倒單¶
鈎或桿上施環步兵則直用素木或鵶項鵶項者以錫¶
飾鐵嘴如烏項之白其小别有錐鎗梭鎗槌鎗錐鎗者¶
其刃為四稜頗壯鋭不可折形如麥穗邊人謂為麥穗¶
槍梭鎗長數尺本出南方蠻獠用之一手持旁牌一手¶
摽以擲人數十步内中者皆踣以其如梭之擲故云梭¶
槍亦曰飛梭槍槌槍者木為圓首教閱用之近邊臣獻¶
<pb:KR3b0016_WYG_005-51b>¶
太寜筆槍首刃下數寸施小鐡盤皆有刃欲刺人不能¶
捉搦也以狀類筆故云¶
拒馬槍其制以竹若木三枝六首交竿相貫首皆有刃¶
植地輒立貫處以鐵為索更相勾聯或布陣立營拒險¶
塞空皆宜設之所以禦賊突騎使不得騁故曰拒馬¶
繩繫槍頭則為斜鞭繩離鎗頭尺餘則為團腰斜鞭左¶
脚左手在前隂手使團腰右脚右手在前隂陽手使其¶
妙在善收以銕團恍人目則即進鎗也吕公拐降鎗前¶
<pb:KR3b0016_WYG_005-52a>¶
有月牙鏟左搧右搧使孫臏拐小拐羣鎗亦降鎗前有¶
鎗頭離頭一尺五置一横拐離一尺又置一横拐十字¶
相交以折鎗竿長丈二三圓轉不停即與狼銑降鎗同¶
法¶
處州人使狼銑右脚右手在前隂陽手使攩扒亦多如¶
此猶開弓之左右也¶
攻行守固法¶
凡鎗以動静兩分動則為攻靜則為守攻内有行守内¶
<pb:KR3b0016_WYG_005-52b>¶
有固此為攻行守固以無為是也凡攻至交姤得氣處¶
止棍頭接着為得氣攻而有兩行則以守攻而後行内¶
有守攻而不行方激而後行以守激不行而再激行得¶
以前攻行激守皆為正攻内有化為斜以金木水火土¶
為正五行五行有變上下跳躍走步謂之不正為斜斜¶
偏也偏以勾隔劈絞為外五行因偏故不及子午正攻¶
無制攻行之説乃進鎗之要訣也外有虚空無之要乃¶
攻行之内發用之道也¶
<pb:KR3b0016_WYG_005-53a>¶
激為問問之必答問而無應者如癡啞之人面立也戰¶
鬭之機何以為勝敗乎守固者皆為備已攻行者諸能¶
治人斜正交行内有酌見子午配合觀其動靜知識攻¶
行化論故可以守待其動也神不定而心亂為謂之不¶
識斜正¶
　右論攻行守固不在扎法内講¶
扎法¶
　實扎　虛扎　拿扎　打扎　穿扎　滚扎¶
<pb:KR3b0016_WYG_005-53b>¶
　單手扎　扎中扎　三陽扎　挫手扎¶
有不犯五行扎¶
　有量鎗扎衝開子午之門　埋頭上扎先隂變陽攻¶
　抛髙扎乃陽變隂攻此三扎不在五行虚實中論¶
虚實有空忘勢為無交合故有内去留之道分其濁辨¶
其浮沉可取皆在於五行混濁之内紛紛遶遶周度無¶
窮洞察元㣲道合氣行有億萬化生學者可以詳究為¶
節萬無一失論中虚實　滚穿花浮為虛　打拿挫撲¶
<pb:KR3b0016_WYG_005-54a>¶
為實　上抛　中量　下顛　扎内行空至極為無伏¶
虎等勢俱斜路棍習棍法兩敲卓離一尺髙一尺¶
　　劍¶
電挈昆吾晃太陽¶
一升一䧏把身藏(左右四/顧四劍)¶
搖頭進歩風雷嚮¶
滚手連環上下防(開右足一劍進左足一/劍又左右各一劍收劍)¶
左進青龍雙探爪(縮退二步開劍用右手/十字撩二劍刺一劍)¶
<pb:KR3b0016_WYG_005-54b>¶
右行單鳳獨朝陽(用左手一刺跳進二步左右手各一/挑左右手各一蓋右手一門轉步開)¶
　(劍作/勢)¶
撒花蓋頂遮前後(右滚花六/劍開足)　雙䜿劍¶
馬步之中用此方¶
蝴蝶雙飛射太陽(右足進步右手來去二劍/左足進步左手一刺一晃)¶
梨花舞袖把身藏(退二步從上/舞下四劍)¶
鳳凰浪翅乾坤少(進右足轉身張兩手仍翻手左手一/劍右手來去二劍左手又劍開劍進)¶
　(右/足)¶
<pb:KR3b0016_WYG_005-55a>¶
掠膝連肩劈兩旁¶
進步滿空飛白雪(従下舞上四/劍先右手)¶
囬身野馬去思鄉(右手抺眉一劍右手抺脚一劍抺眉/一劍左手抺腰一劍一刺右劍一手)¶
　(收/劍)¶
鏌鎁曽入千軍隊¶
以生牛皮裁成甲片用刀刮毛以破碗舂碎篩成半米¶
大屑調生漆傅上則利刃不能入¶
　　刀¶
<pb:KR3b0016_WYG_005-55b>¶
雙刀他若使一伏虎打我頭却以左手監住右手一抺¶
刀若被他徹捧走了畨身一抺刀他若使一水&KR0685;鎗來¶
扎我却以右手監住左手一抹刀他若使一秃龜來折¶
我脚面以左手監住右手斫虎口他若使一單提來打¶
我膀不拘左右以手監住一抹刀他若使老僧拖杖掃¶
我脚以左監住右手一抺刀若徹捧走了就削虎口他¶
若使一横龍鎗來札我以左手監住右手一抹刀他若¶
使一仙人教化來戳以左手監住右手一抹刀他若使¶
<pb:KR3b0016_WYG_005-56a>¶
一老鸛銜食來斫我脚以刀十字架住一刀就斫虎口¶
他若使一鞭鋪來打我以右手監住左手一抹刀他若¶
使一舉手朝天來打我以刀左手監住右手一抹刀他¶
若使一虎歇勢來打我不拘左右一手監住一抹刀用¶
者有法¶
　　簡¶
簡破捧法簡有刺手臥步且如他一絞手掃膁疾便把¶
簡以左手監住右手刺胷若被他提立水走了畨身左¶
<pb:KR3b0016_WYG_005-56b>¶
手斫右手刺右邊右手一般使用他若打一伏虎以右¶
手監住以右手刺心下若被他打腰以右手監住左手¶
刺左邊以左手監住右手刺之若使一水平鎗來以左¶
手監住右手刺喉下他若徹鎗走了便隨他畨身就斫¶
刺肋下若接草打我頭以簡十字架住徹右手簡刺齊¶
他若畨鑚折我心就以右手簡住刺斫他若使老僧拖¶
杖來掃我脚以簡監住不拘左右手刺之他若使一秃¶
龜來折我脚面以左手監住右手刺之他若使一虎歇¶
<pb:KR3b0016_WYG_005-57a>¶
勢來打我以右手監住左手刺之他若使一單提來打¶
我膀不拘左右手簡監住刺之他若使果然强來掃我¶
脚以左手簡監住右手刺之右邊以右手簡監住左手¶
刺之他若使一黄龍鎗來擢我把脚步攝過來以左手¶
簡監住以右手刺之他若後面打一伏虎來打我頭畨¶
身不拘左右簡住刺肋下他若使一棒來打我耳根以¶
右手撲開左手刺之他若使一下絞手來打我以左手¶
簡監住右手刺之右邊以右手監住左手刺之他若使¶
<pb:KR3b0016_WYG_005-57b>¶
老鸛銜食來拆我脚面不拘左右手監住刺之他若使猿¶
猴抱樹以簡抵住徹右手簡刺之若被他畨鑚拆我心¶
頭以簡監住刺之用者有法¶
且如他使一伏虎我却以左手打開右手打&KR0685;他若使¶
一秃龜來拆我脚面不拘左右手打開却打頭他若使¶
一水平鎗來扎我以左手打開却以右手打頭他徹鎗¶
走了畨身却打他若使一果然强來掃我脚却以左手¶
打開右手打頭他若使一老鸛銜食來斫脚面却以左¶
<pb:KR3b0016_WYG_005-58a>¶
手打開右手打他若使一鎗來扎我膝不拘左右以手¶
打開却打他若使一脚伏梁來打我膀以右手打開左¶
手打頭他若使一老僧拖杖來掃脚不拘左右以手打¶
開却打他若使一黄龍鎗來扎我却以左手打開右手¶
打頭用者有法¶
　　鎚¶
夫鎚者暗器也不得已而用之步勢為之黒星穿月流¶
星鎚有二前頭者謂之正鎚後面手中提者謂之救命¶
<pb:KR3b0016_WYG_005-58b>¶
鎚用者有法上使撒花蓋頂下使枯樹盤根¶
　　扒¶
扒步勢謂之七賢過關若被他一伏虎打我頭我使一¶
扒就地托起畨鑚拆心頭若被一棒打開我又復一扒¶
他使一水平鎗來戳我一中横扒打開就戳喉下他使¶
一絞手打我脚一鑚住支又復一扒他若右邊使一絞¶
手打我脚我使一鑚支住就發一鎗他若使一伏虎來¶
打我頭畨身一鑚打開又復一扒打面他若使後頭戳¶
<pb:KR3b0016_WYG_005-59a>¶
一水平鎗來畨身一中横扒打開他若使一單提來打¶
我膀一上横扒打開畨一鑚戳喉下使打開一横戳心¶
下用者有法¶
　　攩¶
攩大進三步使小七星上存身臥步復回步角入步大¶
量上托掩獲頭身脚步裏步外分左右要遮攔雙手雙¶
脚要舉正不欲外視分圏裏圏外扎逺對棒不要懼飛¶
身入合功難當上面來時并口掩月下若扎膁疾使雞¶
<pb:KR3b0016_WYG_005-59b>¶
撥食就削中刺水平中横攩打開疾莫上步左肋使天¶
王托㙮那步又助掩月向前鷂子翻身左邊若是棒家¶
急進步一鎗一棒疾為先海青拿鵝左手攅髙右手將¶
頭在地雙魚錢水中札用之飛身追趕相隨歩正面對¶
機闗不怕英鎗伏虎左右脇肋切要䕶如若左邊一棒¶
來一鑚打開提玉兔畨身三滚手切莫向右走一頭了¶
十頭低虎背山前威勢有九托三趕七畨八拗十撲二¶
十四打攩且如他打一伏虎一鑚打開復一横攩他若¶
<pb:KR3b0016_WYG_005-60a>¶
使水平鎗先來扎我我以一中横攩打開就削上去若¶
使一絞手&KR0008;膁一鑚打開復一拍攩就削上去若使秃¶
龜來拆我脚面一鑚打開就削上去他若使一鞭鋪來¶
打我膀一鑚打開復上一横攩削之他若使横龍鎗來¶
扎我一上横攩打開就削之他若使一長行用來打我¶
我以一鑚打開復一横攩就削之上有機關下有散法¶
　　火¶
兵法曰凡火攻有五一曰火人二曰火積三曰火輜四¶
<pb:KR3b0016_WYG_005-60b>¶
曰火庫五曰火隊所謂火人者焚其營栅及其士卒駭¶
而攻之必潰也所謂火積者焚其糧食薪芻軍無以存¶
也所謂火輜者器械財貨及軍士衣裝在道未止者也¶
所謂火庫者軍在營壘已有止舎也二者焚之使其乏¶
絶也所謂火隊者焚其行伍因亂擊之可覆也此五者¶
滅敵之大利也¶
呈為軍務事一凡用火須用發竿遠近務要定准其火¶
内藏鐵銃發去可傷人可阻衝陣其火従地而起使賊¶
<pb:KR3b0016_WYG_005-61a>¶
不能伏地隨用火龍車開則排成陣勢合則作為一城¶
衝打一陣之後衆兵俱入城内觀賊聚散如何復再衝¶
打至夜觀賊團結何所用火箭射入賊巢内觀其虚實¶
我兵暗伏三面多用火器發入巢内我兵暗處埋伏望¶
火明處急發弓弩火器使賊自亂我兵各帶小燈用青¶
布為罩不露火光照行各散埋暗處見賊散走急急衝¶
殺此決勝之䇿以逸待勞備具用火意思待置造操演¶
纔見明白¶
<pb:KR3b0016_WYG_005-61b>¶
五材並用火德最靈秉熒惑之精氣酌朱雀之權衡軒¶
轅創法以衞民生五金八石按炎帝之草經範金修火¶
命風后而制兵謂銛鋒利鏃力尚有窮而火燄之精無¶
堅不潰雖則硝硫之悍烈亦藉飛灰而匹配驗火性之¶
無我寄諸緣而合㑹硝則為君而硫則臣本相湏以有¶
為硝性䜿而硫性横亦並行而不悖惟灰為之佐使實¶
附尾于同類善能革物尤長䧟陣性炎上而不下故畏¶
軟而欺硬臣輕君重藥品斯匀烈火之劑一君二臣灰¶
<pb:KR3b0016_WYG_005-62a>¶
硫同在臣位灰則武而硫則文剽疾則武收殊績猛炸¶
則文䇿奇勛雖文武之二途同輸力於主君世直道而¶
畨右武時横行而乃尚文如豨苓與桔梗時為帝而稱¶
珍若乃硝材真正君明則宜硝匪其材主暗取譏君賢¶
明而治理城郭完全文恬武熈君不明而暴虐文武縱¶
横滅裂裳衣且藥不精專雖多亦少藥能精製以少為¶
多過與不及兮失其調劑用之適中兮燮理平和灰硝¶
少文雖速而發火不猛硝黄缺武縦燃而力慢奈何棄¶
<pb:KR3b0016_WYG_005-62b>¶
武用文勢既偏而力弱堪成白火之用棄文用武事雖¶
濟而力窮乃在噴火之科臣懦君强不堪布政惟宜直¶
前宣吐臣勇君明有似煥汗忽爾中含激烈賢哲明此¶
兩端昏愚豈諳優劣文一武十是謂先驅渾圓則流轉¶
不窮而四圍跳躍直遂則中通一線而百步爭途縦一¶
兩之藥行三百步有竒恐千里之馬終有一蹶不虞難¶
于百發百中大抵藥力多少之論耳若夫方以類聚材¶
在兼收滴醋以酸折助順火酒以燥性相投木折皮或¶
<pb:KR3b0016_WYG_005-63a>¶
微潮而噀逺班猫以酷烈而取遒至如獨蒜氣亦相求¶
論其製法須諳利弊硫黄粗兮灰易細文武乖暌硝研¶
細而黄灰粗煎熬失味合藥不厭精碾藥不厭細錘打¶
不嫌多築虚最所忌若夫土囊所以壓砲蓋為金土相¶
生沸湯用以和藥是則水火既濟聊且撮其大都指破¶
迷途之士¶
解云謂硝産不是道地硝性㣲軟故曰不明因硝不道¶
地加上黄灰恐致暴裂故曰虐¶
<pb:KR3b0016_WYG_005-63b>¶
硝六分之一爆伏用之黄居硝三十分之一灰居硝五¶
分之一為下料為行火藥火箭流星地老䑕及藥線用¶
之一云有硝無黄為藥線黄多則能發火杉灰為𦂳藥¶
輕煤為慢藥栁枝灰茄楷灰最輕而易引火瓢灰蜂窠¶
灰則又輕矣¶
硫黄本是火之精燄硝一見便興兵硝為君而硫作臣¶
炭灰佐使最通靈硝力豎而硫性横炭灰在内助力真¶
三家本是各類産㑹合君臣萬古雄¶
<pb:KR3b0016_WYG_005-64a>¶
黄居硝三分之一或四分之一灰居硝四分之一為上¶
料凡紙筒紙毬梨花竹筒瓦罐敝口之物火箭頭上及¶
銕砲欲炸者用之黄居硝二分之一古火毬煙毬用之¶
黄居硝十分之一為中料灰同為中料凡銃砲及鳥銃¶
用之黄與灰各居¶
口敞則火散而力緩口撮則火拘而力急如人開口舒¶
氣則無力撮口出氣則有力藥箭出管難則行逺出管¶
易則行近如射箭後手放箭扣𦂳則有力扣鬆則無力¶
<pb:KR3b0016_WYG_005-64b>¶
砲聲細則響而震耳聲宏則散而不震耳如樂聲管聲¶
入耳深鼓聲入耳淺¶
藴青此二物和匀半斤黄蠟四兩香油入水不息紙在¶
中間布夾在外三分布一分紙撚紙撚以蠟油裹浸¶
各藥稱足分兩先碾硫黄如麵細次下硝碾將灰稱足¶
投入熟水投入硝黄内碾為片塊晒乾復碾極細愈細¶
愈佳此即良法¶
火兵以驍騎夜銜枚縛馬口人負束薪束藴懐火直抵¶
<pb:KR3b0016_WYG_005-65a>¶
敵營一時舉火營中驚亂急而乘之靜而不亂捨而勿¶
攻(火攻皆因天時燥旱營舍茅竹積芻穗/糧軍營于桔草宿莽之中因風而焚之)¶
火獸以艾煴火置瓢中瓢開四孔繫瓢于野猪麞鹿項¶
上針其尾端向敵營而縦之奔走入草瓢敗火發火次¶
遣人音服與敵同者夜竊號逐便懷火偷入敵營焚其¶
積聚火發乘亂而出¶
火弩以擘張弩射及三百步者以瓢盛火冠矢端以數¶
百張中夜齊射敵營中芻草積聚¶
<pb:KR3b0016_WYG_005-65b>¶
火禽以胡桃剖分空中實艾火開兩孔復合繫野雞項¶
下針其尾而縦之奔入草器敗火發¶
火箭以小瓢盛油冠矢端射城樓櫓板木上瓢敗油散¶
因燒矢鏃内簳中射油散處火立然復以瓢續之則樓¶
櫓盡焚¶
猛火油以熟銅為櫃下施四足上列四卷筒卷筒上横¶
施一巨筒皆與櫃中相通横筒首大尾細尾開小竅大¶
如黍粒首為圓口徑寸半櫃傍開一竅卷筒為口口有¶
<pb:KR3b0016_WYG_005-66a>¶
蓋為炷油處横筒内有拶絲杖杖首纏散麻厚寸半前¶
後貫二銅束約定尾有横拐拐前貫圓揜入則用閉筒¶
口放時以杓自沙羅中挹油注櫃竅中及三斤許筒首¶
施火樓注火藥于中使然(發火用/烙錐)入拶絲杖放于横管¶
令人自後抽杖以力蹙之油自火樓中出皆成烈熖其¶
挹注有椀有杓貯油有沙羅發火有鑵貯火有鑵有鈎¶
錐通錐以開筒之壅塞有鈴以夾火有烙鐵以補漏(通/櫃)¶
(有罅漏以蠟油清補之凡十二/物除錐鈴烙鐵外悉以銅為之)一法為大一卷筒中央¶
<pb:KR3b0016_WYG_005-66b>¶
貫銅胡盧下施雙足内有小筒相通(亦皆以/銅為之)亦施拶絲¶
杖其放法凖上凡敵來攻城在大壕内及傅城上頗衆¶
勢不能過則先用藁韎為火牛縋城下於踏空版内放¶
猛火油中人皆糜爛水不能滅若水戰則可燒浮橋戰¶
艦於上流放之(先扵上流簸糠粃/熟草以引其火)¶
火箭頭白火　六兩四錢　六錢四分　樟腦八錢¶
淨江龍慢藥　六兩二錢　輕煤四兩八錢　砂四兩¶
　雄四錢八分　&KR1288;八錢　鉛制汞四兩¶
<pb:KR3b0016_WYG_005-67a>¶
𦂳藥四兩八錢　杉灰四兩　一兩六錢　雄&KR1288;砂汞¶
同上¶
噴鎗　五兩　四兩八錢　一兩六錢　雄二兩四錢¶
　砂三兩二錢　汞三兩二錢　銕沙半斤¶
子劣火藥　四兩　四兩一云八錢　一兩六錢　一¶
云硝一斤　黄五兩　灰同上¶
噴筒　四兩八錢　四兩八錢　八錢一云枀皮久烟¶
一窩蜂　四兩　四兩八錢　火彈五分　石子三分¶
<pb:KR3b0016_WYG_005-67b>¶
　砂一兩六錢　鐵菱一錢　鐵子一錢　汞四兩¶
火毬　四兩　三錢¶
荔枝砲　四兩　杉灰四兩¶
火龍口　四兩　栁灰四兩　四兩八錢¶
紙砲急藥　三兩二錢　四兩¶
機銃　一兩六錢　二兩四錢　四兩¶
銃母藥　一兩一錢二分　四兩¶
炮仗　一兩二錢八分　二兩四錢¶
<pb:KR3b0016_WYG_005-68a>¶
流星藥線　四兩八錢¶
火龍暴　驚風猪　四錢八分　四兩八錢　八錢¶
火箭　硝一斤　黄四錢八分　灰四兩八錢　離筒¶
四指半稱匀不匀後用鎖墜子¶
廣東梨花方　硝一斤　黄六兩　砂六兩八錢　輕¶
煤　六錢　二兩四錢　砲長藥二兩八錢¶
砲長藥方　硝一斤二兩三錢　灰二兩三錢¶
不灰木五斤　用五倍子代之　黑棗三斤　煤炭五¶
<pb:KR3b0016_WYG_005-68b>¶
斤　鐵皮四兩八錢　黄三兩　七兩團七日¶
又南棗栗炭木等分糯米粥丸七兩團五日¶
子砲用火燒紅投入醋内三次其鐵脆而易於炸碎貯¶
火用鐵罐火藥用木器¶
破綿紙碎五錢舊青布碎五錢用此二物㣲有烟又用¶
作紙撚用舊綿花絮浸隂溝内取乾入罐内燒存性馬¶
勃¶
不灰木出上黨今澤潞山中皆有之蓋石類也其色青¶
<pb:KR3b0016_WYG_005-69a>¶
白如爛木燒之不然以此得名或云滑石之根也出滑¶
石處皆有今處州山中出一種松石如松幹而實石也¶
或云松久化為石人家多取以飾山亭及琢為枕雖不¶
入藥然與不灰木相類故附之陳藏器要燒成灰即斫¶
破以牛乳煑了便燒黄牛糞燒之成灰榆麪不灰木炭¶
屑棗肉内獸炭料艾三兩杉灰三兩星石黑的即火石¶
一兩星石耐火無星石用陳乾桃核破兩半个入諸末¶
内乾綿子𤣥仁二兩煤用自然煤末取其輕一兩¶
<pb:KR3b0016_WYG_005-69b>¶
提硝用瓦烏盆濾至一百斤得三十斤乃可作藥線用¶
熬熟老桐油粘紙作藥線衣過水入地無碍¶
火毬　硝一斤　黄四兩　灰三錢¶
荔枝砲　硝一斤　黄四兩　杉灰四兩¶
火龍口　硝一斤　黄四兩　栁灰四兩　砒四錢八¶
分　藥信方　硝一斤　黄四錢八分　杉灰四錢八¶
分¶
一母十四子砲　焰硝一斤　硫黄三兩二錢　杉灰¶
<pb:KR3b0016_WYG_005-70a>¶
四兩　小一窩蜂即鐵梨花　硝一斤　黄四兩　杉¶
灰四兩八錢　硃砂一兩六錢為末鉛治過水銀四兩¶
石子每箇重三分火弹子每箇重五分用火藥打成塊¶
生鐵菱角每箇一錢生鐵子每箇重一錢一云製過用¶
硫黄煎鐵塊噴鎗一把連　竹節替馬子發箭　硝一¶
斤　黄五兩　杉灰四兩八錢　砒霜一兩六錢　硃¶
砂三兩二錢　雄黄二兩四錢　水銀三兩二錢　鉛¶
治大生鐵砂半斤¶
<pb:KR3b0016_WYG_005-70b>¶
細作水攻　淨江龍　𦂳藥方　硝一斤　黄四兩八¶
錢　杉灰四兩　雄黄四錢八分　砒霜一兩六錢¶
&KR1288;砂八錢水飛過　硃砂四兩　鉛治水銀四兩共為¶
細末聴用¶
慢藥方　硝一斤　黄六兩二錢　墨煤四兩　砒霜¶
八錢　雄黄四錢八分　&KR1288;砂八錢水飛過　硃砂四¶
兩　鉛治水銀四兩共研細末聽用¶
蜂窠火　噴筒松皮久烟火彈石彈　鳥壁喜窠灰¶
<pb:KR3b0016_WYG_005-71a>¶
硝十兩　黄八兩　灰　嫩栁枝　輕煤　瓢灰　茄¶
科灰　筩　藥線方　硝四兩　黄一兩二分　灰一¶
兩二錢　火藥方　硝一斤　黄一兩一錢二分　灰¶
四兩　杉木炭灰一錢五分母快火藥方　白一斤兮¶
黄四兩黄四兩兮黑八錢再加朝腦錢八分便是無敵¶
大將軍　獨火飛將軍□盞口將軍□藥線硝一兩灰¶
三錢極要研細拌匀(硝四兩黄一錢二/分灰一兩二錢)噴筒一箇用藥¶
十料每料硝一斤黄四兩八錢(黄多則/能發火)信八錢杉灰四¶
<pb:KR3b0016_WYG_005-71b>¶
兩八錢内用八錢浸燒酒數次細細築實愈實愈好每¶
一寸築五分用鐵槌打凡流星水老䑕火箭皆同此料¶
水老䑕用氐礬紙¶
總要火毬法(加入草烏巴豆狼毒各五兩砒二兩則/為毒烟毬若其氣熏人則口鼻血出)¶
晉州硫黄十四兩　窩黄七兩　焰硝二斤半　麻茹¶
一兩　竹茹一兩　乾漆一兩　雌黄一兩　定粉一¶
兩　黄丹一兩　黄蠟半兩　清油一分　桐油半兩¶
　濃油一分　松脂十四兩¶
<pb:KR3b0016_WYG_005-72a>¶
右以晉州硫黄窩黄焰硝同搗羅雌黄定粉黄丹同研¶
乾漆搗為末竹茹麻茹微炒為碎末黄蠟松脂清油桐¶
油濃油同熬成膏入前藥末旋和匀以紙五重裹以麻¶
縛定更别鎔松脂或&KR0377;青傅之以砲放之¶
　　　紙砲火鍼¶
神驚石半斤　硝四十斤　熏黄一斤　狼筋十斤¶
巽羽一斤　&KR1649;螋二斤　&KR1288;一斤　孔雀尾二斤　砒¶
半斤　鴝鵒肉共用一斤　砂四兩　隱飛鳥十个鴟¶
<pb:KR3b0016_WYG_005-72b>¶
共煎油一斤骨成灰共為末裝為紙包其大如斗外以¶
竹絲圍之内以針塞密火發針刺人無不立死¶
藥方製法不嚮一斤硝内用燒存性為末二錢又云壁¶
喜窠硝用好硝十斤入鍋提六七次務要提淨形如針¶
芒者可用硫用好硫黄十斤將麻油先製去油後用去¶
硫黄内油法先將硫打荳粒様碎塊每斤硫黄用麻油¶
二斤入鍋燒滚再下青栢葉半斤在油内看栢枯黑色¶
撈去栢葉然後入硫黄在滚油内待油面上黄沫起至¶
<pb:KR3b0016_WYG_005-73a>¶
半鍋隨取起安在冷水盆内倒去硫上黄油淨硫凝一¶
併在鍋底内者是取起打碎入栢枝湯内煮洗淨聴用¶
砒紅者去脚用¶
膏百斤入銅鍋内慢火熬清去杳再熬入芒硝硫黄砒¶
霜三味各等分量油多寡入鍋熬煉漫漫微火焙枯火¶
大即著全在微微火候煉時不可見風日¶
膏乾用膏先熬清淨然後火熬乾成黒灰用¶
煉塵梁一斗將水拌濕為圑入炭火内煅紅再濕再團¶
<pb:KR3b0016_WYG_005-73b>¶
再煅如此九次至輕白聴用¶
苦蘆灰　將苦蘆切為細塊黄甕内閉了口外用糠火¶
煨通紅量内蘆成灰止火¶
特蓬殺收數斤煅成黑灰同前法¶
鐺灰　取鐺上輕灰見火星即著者用¶
　　　風火砲¶
見日與風則發如陽燧取火特蓬殺二斤分半膏炒入¶
膏百斤煉十斤¶
<pb:KR3b0016_WYG_005-74a>¶
砒一斤同當灰炒入鐺灰二斤硫十斤升淨同瓢灰研¶
瓢灰二斤　班毛四兩　巽毛灰三兩¶
黄天硫八錢末炒一斤取八錢¶
&KR1288;四錢賣魚腥水制過¶
　　　水火藥¶
鶘夷魚油肝及子末半斤砂挼子一斤邵陽魚尾四兩¶
土濕地生足多如蠼&KR0008;蟲十兩予脂三兩黄淨二十斤¶
鮎蠖魚油二十斤硝淨三十斤蠱蟲二斤五色蜘蛛一¶
<pb:KR3b0016_WYG_005-74b>¶
斤&KR1288;一斤砒半斤不灰木一斤¶
用礦子石灰一斗為極細麪　桑霜　蕎霜　茄霜¶
蓼霜　&KR1288;砂砒各一斤俱為極細麪¶
川烏二斤　草烏二斤　用燒酒十五碗臘醋十五碗¶
煮二烏熬去十碗去查將前酒醋熬成膏子同前七様¶
和膏一處慢火炒乾仍研極細仍入鍋炒成灰冷定手¶
試隨縫而出方可成或做紙砲或做烟火花筒俱于中¶
間做小筒盛火藥小筒週遭將毒烟藥築滿照常紙砲¶
<pb:KR3b0016_WYG_005-75a>¶
㸃放¶
先天風火藥特蓬殺為末先天水火藥江豚油為主特¶
蓬殺味辛苦温小毒主飛金石用之煉丹亦須生西國¶
似石脂蠣粉之類透金石鐵無礙下通出¶
丣彈火次火丸　硝八兩　黄四　梁塵二　苦胡灰¶
一　特蓬灰一　鐺灰一有半　人(闕/)六二　神膏制¶
過藥四　神膏乾五錢　擂絶細末擂了再擂入酉夘¶
内半中間入火丸中去黄白乾淨老雄雞(缺/)¶
<pb:KR3b0016_WYG_005-75b>¶
神膏　油胡桃二　棗核内肉一　不灰木五錢為末¶
(缺/)梁塵五錢　槐角末五錢共搗成團和如細桐子大¶
入夘時燒紅用(缺/)　花縛定¶
井油出眉州入水不息従石中出春夏流不止一分二¶
厘一斤¶
神烟方火硝一斤硫四兩用小便煮過炭三兩獐腦一¶
兩輕粉一錢陽起石一兩石黄一斤砒四兩共研極細¶
𦂳築子竹筒内發之可迷百步良久不散¶
<pb:KR3b0016_WYG_005-76a>¶
神火方烟硫一斤為末好燒酒三斤拌汁晒乾加&KR1288;砂¶
一兩硝半斤針砂四兩硫黄四兩炭二兩共研極細𦂳¶
築于鎗筒内臨敵發之可燒賊人也¶
　　　一炷香¶
夏枯草末五斤　閙羊花五斤末　地星草子二十斤¶
(地胡/椒)　金線㫁腸草十斤(秋海/棠)　金喬麥楷五斤　黄¶
花地丁二斤　紫花地丁二斤　江豚油二斤　射香¶
五兩　牙皁一斤　&KR1288;一斤　鳳仙五斤　膽礬十斤¶
<pb:KR3b0016_WYG_005-76b>¶
　金星草二兩(或栢樹背/隂之地生)　獐腦一斤　公灰三十斤¶
(栁/灰)　粉霜五斤(葉如韮菜背/有金精相對)　榆樹皮二十斤　銅青¶
一斤　土蜂房三斤(黒胡蜂窠/在壁上)　檀香二斤　高良姜¶
一斤　宿香一斤　兩頭尖(竹節附/子二斤)　栢香十斤　川¶
烏草一斤　毒蛇十條　浮萍一斤　膏十斤　合牡¶
犡五斤　爛體烟　以物染油使有附著¶
砒二斤　班毛一斤　獐屎一斤　江豚油五斤　黄¶
十斤　石脂二斤　硝二十斤　南星子一斤　&KR1288;二¶
<pb:KR3b0016_WYG_005-77a>¶
斤　茄灰五錢　瓢灰十斤　壁蠳二斤　巴豆二斤¶
蛇埋草十兩(主/)　信十兩(用桃/花色)　蛇含石五兩　羊烏¶
三兩　狼毒三兩　杏仁二兩　竹茹三兩　大蒜十¶
兩　人糞十兩(炒/)　皁角(主二/十兩)　大㦸五兩　㫁腸草¶
五兩(甲燒/酒浸)　鑚骨草五兩(童便/浸)　紅商陸五兩　血見¶
愁十兩(童便/浸)　木鼈子三兩　巴豆五兩¶
狼糞二十兩(主/)　班毛五兩　右用硝六十五斤　硫¶
十斤　炭十三斤　石灰三斤　燒酒童便共製三次¶
<pb:KR3b0016_WYG_005-77b>¶
藥末計一百三十四兩通共九十六斤十一兩¶
達達蒜　囉囉藤　商陸　狼毒　川烏　草烏焦¶
芫花　閙羊花　蛇埋草　鐵甲將軍草　皁角　鑚¶
骨草　金絲㫁腸草　鐵線草　黄龍尾　甘遂　紅¶
牙大㦸　碎骨草　透腸草　箭頭草　馬連草　大¶
蓼　小蓼　水葫椒草　蒼耳草　巴豆　南星　鶴¶
蝨草　左纏藤　蔓&KR0034;花　旋風草　鐵角蘭　鑚心¶
穿肺草　韭子　鵝腸猫眼草¶
<pb:KR3b0016_WYG_005-78a>¶
已上三十六味按三十六天罡俱用童便製七次過為¶
末¶
九老仙師兵甲遁法白雲神水一宗¶
先取陽起石隂起石二物真正者研為細末用清水在¶
磁盆内淘淨輕輕隨水飛出之物澄又淘如此九次只¶
要用功淘澄細膩者晒乾如膩粉有光亮射目方好用¶
也無光采少神氣不可用也澄出者以一斤為則用好¶
燒酒浸過日晒如此浸透晒乾七次為准聽用¶
<pb:KR3b0016_WYG_005-78b>¶
配合法白粉五觔研細為末風化石灰四觔羅細共一¶
處拌匀火酒浸晒三次又重羅篩細加獐腦半觔雲母¶
粉半斤共研極細每半斤裝一銃先裝銃藥完後裝此¶
藥紙筒内安在銃中心用藥二包成砲築于筒内如法¶
封固臨敵砲嚮白雲蒙結敵陣如此一箇時辰慢慢散¶
去¶
製神水之法先用人之大便以鐵鍋熬成黒色如膏焙¶
乾煅細紅入清滚水濾汁去查仍將汁熬至半乾入草¶
<pb:KR3b0016_WYG_005-79a>¶
烏膏一斤麻花膏四兩信石一斤&KR1288;砂半斤人靈石四¶
斤五靈膏一斤共熬如稀糊収貯臨用時以五靈膏水¶
調汁安疾桶内用之白雲銃一枚在前疾桶百枚在後¶
此神水發之人着㸃皮肉腐爛而死¶
烟毬用好火藥加皁角末　椒末乾姜末皆生用毒每¶
火藥一斤加四末五六兩隔紙帶末半斤用五灰水煉¶
成五毒膏加&KR1288;信并狼毒和在隔紙末内用瓦甕¶
行烟猛烟衝人無拒者凡攻城邑旬日未拔則備蓬艾¶
<pb:KR3b0016_WYG_005-79b>¶
薪草萬束已上其束輕重使人力可負以乾草為心濕¶
草外傅候風勢激烈于上風班布發烟漸漸逼城仍具¶
皮笆傍牌以禦矢石¶
天火毬　此火不用凡火以藥修合三五個月仍可用¶
見風見日即着合必須在地窨内不見風方可其藥用¶
黒豆楷燒灰每存性每一斤加焰硝半斤硫黄四兩班¶
毛一兩真黄天硫一兩六錢無風日處攅合當時即裝¶
入雞鴨卵壳内令滿每一個令加頑石子一塊如栗子¶
<pb:KR3b0016_WYG_005-80a>¶
大夾紙封口用茄柴灰固濟半指厚遇敵令軍士以繩¶
圏投去到彼處跌破不拘落在草船木人身服盡成火¶
水亦不能救若陸戰燒敵糧輜積尤妙¶
火罐内有火塊　刀背藏銃　鴛鴦銃藏鉛子拒銃簾¶
軟硬相兼猫竹掛草薦軟泡　又云綿包沙¶
月落香銷毬即大砲　　　天墜砲即子母砲¶
千里勝即竹發熕　子砲用醋煮過易碎¶
結烟　狼糞雌黄陽起石石黄¶
<pb:KR3b0016_WYG_005-80b>¶
爛藥　&KR1288;班毛巴豆　紫金沙壞眼出雲南畨中¶
麻藥　績花川草烏附子半夏南星¶
碎藥　蜜陀僧雌黄雄黄　信製火慢藥性宜用不宜¶
多¶
又如製造紙糊圓砲今製者不過震嚮一聲無益于用¶
本職因此舊物而觸為新製造成此砲待其糊成紙亮¶
之時中含小鐵刺菱二三十枚地火䑕一二十枝方入¶
藥于其内然後𦂳糊其口每砲一枚開藥線眼四處各¶
<pb:KR3b0016_WYG_005-81a>¶
穿藥線使其丢落城下不至滅火賊近城下時燃炮而¶
下砲一响則砲中所藏刺菱自然布散其中火䑕飛去¶
賊見火䑕燒身必走而刺菱又傷其足况城上且擊之¶
矣¶
飛空神砂火　此砂制度不一水陸皆可用也用山水¶
河内流出細砂類玉田砂者佳如無將爛石搗為末先¶
用細絹羅麪不用次用粗羅羅下匀砂每斗用藥一升¶
炒過聽用以神火鎗自空飛去以害敵人眼目鎗用白¶
<pb:KR3b0016_WYG_005-81b>¶
竹片為身用起火二桶交口顛倒之連身長七尺徑一¶
寸五分絲麻纏綁一處前桶口向後後桶口向前此來¶
去身也前用爆瘴一個長七寸徑七分安在桶頭上藥¶
線置起火桶内爆外用三四層夾紙作圏桶連起火粘¶
為一處爆外圏内裝前製過砂糊嚴密頂上用薄倒須¶
鎗如在陸地不用此鎗放時光照前身起火藥線用大¶
茅竹作榴子桶照敵放去刺彼蓬上彼不齊救信破爆¶
落砂下每一星入人眼内痛若鎚剜既瞎莫救彼既不¶
<pb:KR3b0016_WYG_005-82a>¶
敢救信至後桶其船即焚矣如陸戰對敵放去爆破砂¶
下其鎗身自囬本營敵莫知其所以也¶
一窩蜂噴筒之意用檀木桿子徑二寸半趕紙筩一尺¶
三寸厚四分或用大竹外以生牛皮裹住晒乾亦可頭¶
上留大指頭一眼以紙塞住用前數件藥末并後五件¶
攪匀打實封固綁于長鎗頭上火發三四丈長鎗一丈¶
二尺此器火發如羣蠭相似敵人離我四五丈地先被¶
此火并火石鐵三色子燒臉目不能睜我先勝四五丈¶
<pb:KR3b0016_WYG_005-82b>¶
地彼敵不能前進參離大軍短刀長牌于隊中此為步¶
下攻城之寶也¶
一把蓮用毛竹一段約長二尺五寸打通節留底下用¶
黄土上用鐵口外用細麻索細繞一層用濃礬水瀝扵¶
上又用麻布料灰一層晒仍用麻布再用麻索一層麄¶
細瓦灰後上洿却將半指厚鐵片照桶底大小安平黄¶
土實築二寸晒乾為度將前各色藥攪匀實築畢打再¶
用随竹筩大小竹一節二寸在口内上加黄土築實方¶
<pb:KR3b0016_WYG_005-83a>¶
安木桿鐵頭鐵翎箭在口内挿滿長一尺皮作䕶手盤¶
子下以木柄鐵篐三道晒乾聽用¶
久不打的銃砲恐其驟打而炸也穵地窖文餘先用火燒坑¶
以銃使砂石打洗内外淨入坑中内以泥塗覆薪燒煉俟其¶
冷取出復用桃艾湯洗以牛或羊猪血塗内外仍入坑煉之¶
神鎗改為快鎗即鉛錫銃¶
手把銃歌曰一裝鎗二撚線三裝藥四馬子五投至子¶
六打三鎚七揷箭八行鎗九聽號頭哵哵嚮單擺開鑼¶
<pb:KR3b0016_WYG_005-83b>¶
響㸃火摔鈸嚮收隊¶
火器手合用　藥匙　汪碗　藥簡　透針　鋼鎚¶
木馬子　裂鑚　至子　斧子　北九件快藥不用¶
凡地中有寳及藏物伏屍之類可用神燭照之法常以¶
十二月猪脂和曾青碌硝二兩石膏硫黄一兩末不用¶
水搜于合子内七月七日收麻花中或花暈中照之星¶
明地下者有伏藏金錢也色赤光四散者近不過五尺¶
下有金也聲鳴或暗或明不散者兵器錢物也光揺色¶
<pb:KR3b0016_WYG_005-84a>¶
明者銀也色赤明聲烘烘者寶玉也青焰光而有聲者¶
赤寶玉也黄淡或明或暗者古銅兵器也光聲垂地或¶
光㣲垂地火照處小者鐘鼎器也光如龍蛇照赤明動¶
而焰直上烟如虹者寶劍圭璧符璽也暗黒影大如沉¶
者伏屍也忽然明咤黒光下垂者人墓也内有寶物金¶
玉不明咤下垂者不動者婦人也動者丈夫也聲如雷¶
鳴紅光震動者下有神龍也不可動之光有青圓乍欽¶
者錢也色青黒况而影動搖或下垂者乃鉛汞之物色¶
<pb:KR3b0016_WYG_005-84b>¶
白不明或聚不散不得照之有怪物及寃家死之鬼也¶
仔細察之無不驗矣光焰亭不動高明輝耀異常者下¶
有神丹不死之藥或神書異物舎利等及古人所藏寶¶
器異常之物¶
又法於丹砂中取出水銀方家謂之靈液與牛羊豕三¶
脂同杵萬下山中有金寶處以通草為炷照色赤眀而¶
下垂者有金白者銀黒者鐡黄者銅青者鉛眀而嚮者¶
至寳也不眀者砂礦相雜也赤眀垂散者井砂也青見¶
<pb:KR3b0016_WYG_005-85a>¶
亭亭周上赤暈者玉也四散黒光暗而明者以異常妖¶
怪或隱伏龍蛇不可發也五色如虹上下者丹藥異寳¶
也¶
鮎魚無鱗寒而有毒勿多食赤目赤鬚者並殺人也豚¶
魚一名鰗鮧¶
蠼螋能溺人影令發瘡如熱沸而大繞腰匝不可療蟲¶
如小蜈蚣色青黒長足山蠼螋溺毒更猛諸方中大有¶
主法其蟲無能惟扁豆葉傅即瘥¶
<pb:KR3b0016_WYG_005-85b>¶
予脂有毒折傷肉損瘀血以脂塗上炙手及熱摩之即¶
透生嶺南蛇頭鼈身亦水宿亦樹栖取其膏以銅及瓦¶
器盛之浸出唯雞卵盛之不漏摩理毒腫大驗透物甚¶
於醍醐也¶
砂挼子有毒殺飛禽走獸合射㒺用之人亦生取罡椀¶
令夫妻相好生砂石中作旋孔有蟲子如大豆背有刺¶
能倒行一名倒行狗子性好睡亦呼為睡蟲是䖏有之¶
蝮蛇俗名土虺膽味苦㣲有毒主&KR0034;瘡肉醸作酒療癩¶
<pb:KR3b0016_WYG_005-86a>¶
疾蝮蛇形短鼻反錦文著足㫁足著手斷手不爾合身¶
糜潰其蝮蛇七八月毒盛時嚙樹以泄其氣樹便死又¶
吐口中涎沬于草木上著人身腫成瘡卒難療名曰蛇¶
漠瘡衆蛇之中此獨胎生¶
蠱蟲陶云服敗鼓皮即喚蠱主姓名按古人愚質造蠱¶
圖富皆取百蟲甕中盛經年開之必有一蠱盡食諸蟲¶
即此名為蠱能隱形似鬼神與人作禍然終是蟲鬼咬¶
人至死者或從人諸竅中出候取之燎乾有患蠱人燒¶
<pb:KR3b0016_WYG_005-86b>¶
為黒灰服少許立愈亦是其類自相伏耳新注云凡蠱¶
蟲燎蠱是知蠱名即可治之如蛇蠱用蜈蚣蠱蟲蜈蚣¶
蠱用蝦蟇蠱蟲病蟆蠱蟲用蛇蠱蟲是互相能伏者可¶
取治之¶
五灰　桃栁桑灰　蕎麥灰　好陳石灰　和水煉熟¶
每斗水加信四兩　□六兩　蟾酥一兩¶
五毒膏　川烏(主/)草烏(主/)南星半夏狼毒加入神水内¶
煉成膏若作神砂用五灰水煉成五毒膏加　庸巴豆¶
<pb:KR3b0016_WYG_005-87a>¶
末和砂焙乾麻¶
桑柴灰五斗　苦蕎麥灰十斗　豆楷灰三斗五升¶
茄楷灰三斗　五燈頭灰五斗　巴豆灰一斗五升¶
藜蘆灰一斗　川草烏灰二斗　地星草汁三斗¶
共淋水三石煎至八斗後入地星草汁㣲熬再入硇五¶
兩砒三兩膽礬五兩皂末二兩銅青三兩再㣲熬藥澪¶
為度以竹筒出之¶
又水出鹽處久積鹽水鹽膽水三斤茍印油二斤古塚¶
<pb:KR3b0016_WYG_005-87b>¶
中水五斤藍蛇頭七個春夏水(毒蛇/水)五斗隂泉水(背隂/泉水)¶
三升銅汗三升熱湯遏銅器汗¶
共微熬用之人食立死¶
糞砲罐法先以人清塼内成揀擇淨㬗乾打碎用篩羅¶
細盛在甕内每人清十六斤用狼毒半斤草烏頭半斤¶
巴豆半斤皁角半斤砒霜半斤砒黄半斤班猫四兩石¶
灰一斤荏油半斤入鑊内煎沸入薄罐容一斤半者以¶
草塞口入砲内放以擊攻城人可以透鐵甲中則成瘡¶
<pb:KR3b0016_WYG_005-88a>¶
潰爛放毒者仍以烏梅甘草置口中以辟其毒¶
金火罐法其制圍九寸高四寸形圓口徑八分先用麻¶
皮泥漿次使麥麪泥次又口用猪濕氊裹入砲放其盛¶
器則有生鐵節(用鑄成者以盛金/汁仍有兩耳手把)挹注則有生鐵杓熟¶
鐵杓(並挹注/金汁)若敵來攻城有團隊者以金砲打之人馬¶
中則解散放宜急勿使凝結¶
銕汁入信錫每斤入錫四兩則常融而不凝¶
人糞不落地鍊霜白馬汁¶
<pb:KR3b0016_WYG_005-88b>¶
三四月間採草烏頭子一百斤去皮葉止用肉摏碎酒¶
窄部窄水約三十斤將竹篾做簍高四尺迴一丈下留¶
一門燒火紙糊將薄板三四塊作一層架楞上半中間¶
將大椀盛藥水用紙蓋碗口放在板上下用木窩樹柴¶
有量星在上出在杭州細明火如篾纜㰯火燒四日四¶
夜時時要將藥水并在大家火盛一處去椀底渾脚將¶
布拭淨又將椀盛熏一日如此要并十次夜并換去脚¶
十次後用細柴煨烟熏三日三夜仍前并換去脚不可¶
<pb:KR3b0016_WYG_005-89a>¶
絶火薫至成藥二斤將雞試不效再薫試好收入磁器¶
收貯吊在烟火頭上不可冷處又忌松烟一入藥性則¶
解又忌煤烟并出脚丢在河内猪&KR0008;食死¶
八月採烏啄搗笮取汁日晒為射罔以傅箭射走獸十¶
步倒地中人則死速宜解之¶
　　　製弩箭藥法　　　合弩箭藥¶
大金藤　飛蠱藤　地鞠　地油麻　吕公縧　樟木¶
悶多羅根　百蛇藤　單摩根　半天藤　烏龍藤(爛/藥)¶
<pb:KR3b0016_WYG_005-89b>¶
(少/許)　木通¶
右各等分為粗末用淨瓦碗一箇地上撅一孔放碗在¶
孔内用薄竹笆蓋在碗口上用生茅草三葉十字放在¶
竹笆上後放藥末在竹笆上用大樹葉或諸般樹葉蓋¶
在藥上留頂上孔却用温灰團團煨住頂孔上放炭火¶
燒徐盡火量時抽出茅草看黄色為度取出竹笆用碗¶
内藥汁調擴藥母乳鉢内研爛不稀不稠就擦上箭頭¶
上晒乾後用粟壳草燒烟熏箭頭此箭見血便死每一¶
<pb:KR3b0016_WYG_005-90a>¶
錢擴藥母須搽七根箭頭為效此箭用箭筒裝不要走¶
了氣掛在燒火有烟處搽藥時箭頭上用綿子些少纏¶
住箭頭上後然後搽藥上始不落了藥¶
烏頭味辛甘温大熱有大毒其汁煎之名射罔殺禽獸¶
射罔味苦有大毒按中蠱通用藥云射罔温大毒云土¶
附子味㢛辛熱有毒生去皮搗濾汁澄清旋添晒乾¶
取膏名為陶獵人將作毒箭使用或中者以甘草藍青¶
小豆葉浮萍冷水苨薺皆可禦也¶
<pb:KR3b0016_WYG_005-90b>¶
射罔毒藍汁大小豆汁竹&KR0377;大麻子汁六畜血貝齒屑¶
葍根屑蚯蚓屎藕芰汁¶
草烏藥傅矢臨用浸以姜汁以火薫以助藥力炒冬杞¶
包則火藥盡壞故以此解¶
桂海志云蠻人以毒藥濡箭鋒中者立死藥以蛇毒草¶
為之¶
好毒箭藥出那地州諸蠻亦不能多得¶
桂海虞衡志云都管草一莖六葉辟蜈蚣蛇¶
<pb:KR3b0016_WYG_005-91a>¶
圖經云都管草生施州及宜州田野味辛辣性寒主風¶
癰腫毒赤疣以醋磨其根塗之亦治咽喉腫痛切片含¶
之立愈其根似羌活頭嵗長一節髙二尺許葉似土當¶
歸有重臺生二月八月採根隂乾施州生者作蔓又名¶
香毬蔓長丈餘赤色秋結紅實四時皆有採其根枝煎¶
湯淋洗去風毒瘡腫¶
解箭頭藥名¶
大昴頭(解牙齒𦂳又能治塗/罨腫痛喉内疼痛)　大統管(解擴治/&KR0008;痛)　小昴¶
<pb:KR3b0016_WYG_005-91b>¶
頭(解散治骨脉疼痛/毒瘡檑爛酒調)　山桂皮(治大/畜散)　山八角(解壯血/存生氣)¶
(治/利)　九將官(解身骨/疼痛)　木都管(解擴藥治/百木死氣)　飄風浪(解/水)¶
(面生/氣)　山明靈(解飛/蛇)　木明靈(解水髙/龍魚鼈)　飄風散(解散/心氣)¶
(血/脹)解土藤(解/吐)青龍藤(解百蛇/噴心)白龍藤(解百/蛇)南蛇藤(解/百)¶
(蛇/氣)猛蛇藤烏龍藤(解擴/藥子)大烏蛇藤(解/蛇)霜凉藤(解喉/渇)¶
蝴蝶藤(解迷悶/困睡)　大蚶藤(解牙/𦂳)　半天藤(煮水洗/刀傷)　小¶
烏蛇藤(解/蛇)　大金藤(解身骨/病痛)　温斗藤(解血/氣)　白蛇藤¶
(解/蛇)　引領藤(䛿論衆生/氣即天冬)　木通藤(解手脚/軟弱)　車帶藤(洗/刀)¶
<pb:KR3b0016_WYG_005-92a>¶
(傷/)　蜈蚣藤(治蜈蚣/洗腫毒)　川石藤(治攀/觔發)　照頂木(煑洗/腫爛)¶
破石攀根(解蛤睡即/胡系姜)　七鬭根(洗刀傷/骨節)　通引藤(引出/生氣)¶
　百萬解(解衆生氣/即金則根)　銀弟(解/擴)　縛脛香藤(解衆生氣/不冷藥發)¶
(用水浸闕細如筯縛/&KR0008;上藥箭不功喉)　金弟(解/擴)　項引藤(解牙/𦂳)　山獸¶
藤(解山上鳥猿如法/此藤煎酒喫洗)　小丁茹藤(解洗/箭口)　身硬藥(煮水/洗身)¶
　髙樓望月(根龍/飛禽)　山都管(解擴/藥)¶
右為末引子用五倍子為末用鹽等分焰硝等分烏梅¶
肉多用水煎爛同煉蜜搜為膏磁罐收之不許乾了如¶
<pb:KR3b0016_WYG_005-92b>¶
不酸倍加五倍子烏梅肉此係酸藥各每服一錢重噙¶
化下日進三服治被藥箭傷通即先服此藥疎醒後却¶
服定心丸¶
定心丸¶
母丁香(減/半)　木香(鳥/朋)　沙　焰硝　甘草　沉香　雄¶
黄　辰砂各等分¶
右將前五十味藥同八味煉為膏密用罐盛之每服一¶
錢噙化日三服為丸如米粥¶
<pb:KR3b0016_WYG_005-93a>¶
解擴藥箭　服酸藥墊後服此¶
大昴頭　　九將官　　大統官　　木都管¶
山都管　　金弟　　　銀弟　　　地菊¶
山苦練　　金藤　　　紗藤　　　山八角¶
右件為末合成用酒煎滚放家鹽摻温服不犯鐵器用¶
銅銚煎更將原燒藥竹笆燒作灰碾爛酒調服金解了¶
藥煎過藥合就得每服一餅細嚼姜湯送下如利不止¶
凉水補之更用凉水洗手然後喫粥¶
<pb:KR3b0016_WYG_005-93b>¶
大㦸五兩　　地油麻一兩　　土當歸一兩¶
右為末稠米糊為餅子即過藥¶
千里漿(一名水/葫蘆)¶
木瓜　紫蘇　葉桂(各半/兩)　烏梅肉　赤茯苓(各一/兩)¶
右為細末煉蜜為丸如彈子大噙化一丸嚥津¶
又方¶
百藥煎　烏梅肉　紫蘓葉　人參　甘草　麥門冬¶
右各等分為細末煉蜜為丸噙化¶
<pb:KR3b0016_WYG_005-94a>¶
甘草(三兩/為末)　甘葛(二兩/為末)　綠豆粉(一兩/五錢)　蒲黄(五錢/為末)¶
烏梅肉(二/兩)　厚朴(二/兩)　紫合花草(二/兩)¶
將蜜水與烏梅肉為丸如圓眼核大噙化¶
走血藥似解毒¶
桂心　　　乾蝎　　　烏樟根　　突厥白¶
䖟蟲　　　水蛭　　　蜣蜋　　　土狗子¶
不灰木　　朝桂䑕渾　鹽葉　　　黎母子¶
鹽麩子　　獨顆栗子　大糞火　　鐵精末¶
<pb:KR3b0016_WYG_005-94b>¶
　　夷¶
中國戎夷五方之民俗皆有性不可推移剛柔遲速異¶
齊器械異制衣服異宜故朔陲積隂之野食肉飲酪其¶
人密理故耐寒百粤多陽之地其人疎理故耐暑是其¶
天性然也古之名將受命伐國必度其俗之强弱能之¶
長短常以我之長擊彼之短料其所好而誘之因其所¶
惡而攻之大抵北方之狄與西方之戎其性相類士力¶
能彎弓盡為甲騎寛則隨畜田獵禽獸為生急則習戰¶
<pb:KR3b0016_WYG_005-95a>¶
攻以侵伐為事其長兵則弓矢短兵則刀鋋利則進不¶
利則退不羞遁走茍利所在其擊之法利為伏兵相其¶
險阻隱匿之地或叢林薈翳之處擇精兵利器千人為¶
在各伏其要以猛而不堅者従其弱卒佯為不利以數¶
百千人委之必貪其獲俟其競進發伏以擊之必克若¶
與之&KR0685;原廣野度長絜大爭一切之利則非我所長又¶
彼之能在弓矢我當以强弩邀之故春秋時戰法曰使¶
勇而無剛者嘗冦而速去之為三覆以待之戎輕而不¶
<pb:KR3b0016_WYG_005-95b>¶
整貪而無親勝不相讓敗不相救先者見獲必務進進¶
而遇覆必速奔後者不救則無繼矣此已試之效也其¶
俗亦好為誘兵羸師以致敵宜謹視之故漢髙帝擊冒¶
頓冒頓匿其精兵見其羸弱漢悉兵北逐之髙帝先至¶
平城步兵未盡到冒頓縱精兵三十萬圍之白登七日¶
此已然之驗也近世戎狄竒䇿亦不過是此名將之所¶
察而愚將之所陷也然其技藝與中國異匈奴之長技¶
三中國之長技五前使稱狄兵五而當漢兵一今雖頗¶
<pb:KR3b0016_WYG_005-96a>¶
得漢巧猶三而當一是中國之利器居多且其人善騎¶
而不善步中國步兵有强弩利刃之銃足以抗之然中¶
國之不敵人者人性習安不若其耐勞苦於霜雪沙磧¶
不毛之地又其性不善攻攻不久為利衝擊故前世名¶
將必以竒制之而不與爭馳騎逐也南之夷蠻其性剽¶
悍狠怒樂為盗賊而勢不能堅惟用標槍旁牌飛刀環¶
刀木弩以為兵器善為藥箭中者大呌信宿輒死依山¶
阻水怙恃其險急則竄伏緩則抄掠泛船則水道多絶¶
<pb:KR3b0016_WYG_005-96b>¶
陸行則險阻不進非中國之所能擊此之法利於平地¶
以竒略誘其人隱伏精兵竊發而禽之誘之術多縦反¶
間出甘言重幣招致使來則入吾計中大凡中國之民¶
屋宿火食衣被繒纊北方殺氣早降手足皸瘃不能渡¶
漠南方暑濕谿谷毒厲不能踰嶺以中國之人戍守則¶
十不當一故古者以蠻夷攻蠻夷則强弱相當是以濵¶
家之民召募為用闢曠土以食之厚賞格以激之馳射¶
格鬭是其素所畜積省縣官之費減轉餉之勞多縦間¶
<pb:KR3b0016_WYG_005-97a>¶
諜以重賂誘其酋豪大姓使之攻擊比用華人其利十¶
倍¶
制北狄者先制其馬制東夷者先制其船制南蠻者先¶
制其鏢牌¶
遼記曰每契丹南侵其衆不啻十萬國主入界之時步¶
騎車帳不從阡陌東西一槩而行大帳前及東西面差¶
大首領三人各散萬騎支散遊奕百十里外交相覘邏¶
謂之欄子馬戎主吹角為號衆即頓舎環遶穹廬以近¶
<pb:KR3b0016_WYG_005-97b>¶
及遠折木稍屈之為弓子鋪不設槍營塹栅之備每軍¶
行聽鼓三伐不問昏晝一布便行未逢大敵不乗戰馬¶
俟近敵師即競乘之所以新羈戰馬蹄有餘力其用軍¶
之術成列而不戰俟退而乘之所多伏兵斷糧道冒夜¶
舉火上風曵柴饋餉自齎退敗無恥散而復聚寒而益¶
堅此其所長也¶
金記云其用兵則戈為前行號曰硬軍人馬皆全甲刀¶
自副弓矢在後設而不發非五十步不射弓力不過七¶
<pb:KR3b0016_WYG_005-98a>¶
斗箭鏃至六七寸形如鑿入輒不可出人攜不滿百隊¶
伍之法十五百皆有長五長擊柝十長執旗伯長挾鼓¶
千長則旗幟金鼓悉備五長戰死四人皆斬十長戰死¶
五長皆斬百長戰死十長皆斬負鬭戰之師以歸者則¶
得其家貲之半凡為將人自執旗人視其所向而趨自¶
主帥至步卒皆自馭無從者國有大事適野環坐畫灰¶
而議自卑者始議畢即漫滅之人不聞聲其密如此將¶
行軍大㑹而飲使人人獻策主帥聴而擇焉其合者即¶
<pb:KR3b0016_WYG_005-98b>¶
為將任其事師還又大㑹聞有功髙下賞之以金若干¶
舉以示衆或以為薄復增之初叛之時率皆騎兵旗幟¶
之外各有字記小大牌子繫馬上為號每五十人分為¶
一隊前二十人全裝重甲持棍槍後三十人輕甲操戈¶
每遇敵必有一二人躍馬而出先覘陣之虚實或向其¶
左右前後結隊而馳擊之百步之内弓矢齊發中者常¶
多勝則整隊而緩追敗則復聚而不散其分合出入應¶
變若神人自為戰則勝¶
<pb:KR3b0016_WYG_005-99a>¶
方大戰時烏珠被白袍乗甲馬以牙兵三千督戰兵皆¶
重鎧甲號鐵浮圖戴鐵兠牟周匝綴長簷三人為伍貫¶
以五貫索每進一步即用拒馬擁之人進一步拒馬亦¶
進退不可却敵又以鐵騎分左右翼號拐子馬皆女真¶
為之號長勝軍專以攻堅戰酣然後用之自用兵以來¶
所向無前¶
尼雅滿二太子優劣雖殊皆善將兵皆紀律嚴密鼓下皆¶
用命頃在殿前見御寳批降到金人三生陣同命隊法¶
<pb:KR3b0016_WYG_005-99b>¶
令姚友仲已下各陳所見以聞凡敵人遇我師必布圓¶
圍陣當鋒次張兩陣左右夾攻故謂之三生陣每隊一¶
十五人一人為旗頭二人為角三人為従四人為副五¶
人為繳旗頭死従不得生還還者并斬得勝受賞亦然¶
故謂之同命隊諸將亦皆畫陣圖詣殿前帥司獻欲以¶
方陣迎敵次兩陣夾攻其左右敵兵厚重復用兩直陣¶
掩其旁此五行陣法也或欲分為八陣擊首則尾應擊¶
左則右應擊中則首尾皆應此八陣法也僕笑而進曰¶
<pb:KR3b0016_WYG_005-100a>¶
自古陣必相其地之利便敵人之多寡或披山或背水¶
或設伏料敵應變在臨時豈可預為之若使敵人知我¶
之情别布他陣將何以禦姚友仲以為然復問同命隊¶
法奈何僕曰國家係伍連法行之舊矣且如五人為伍¶
積五十人為隊押隊引于前擁隊驅于後全伍勝擁押¶
隊有賞全伍負有誅如此則自然用命夷狄之法不足¶
遵也姚公友仲深以為然¶
黑韃其陣利野戰不見利不進動靜之間知敵强弱百¶
<pb:KR3b0016_WYG_005-100b>¶
騎環繞可裹萬衆千騎分張可盈百里摧堅陷陣全藉¶
前鋒袵革當先例十之三凡遇敵陣則三三五五四五¶
㫁不簇聚為敵所包大率步宜整而騎宜分敵分亦分¶
敵合亦合故其騎突也或逺或近或多或少或聚或散¶
或出或沒來如天墜去如電逝謂之鴉兵撒星其合而¶
分視馬箠之所向其分而合聴姑詭之聲以自為號自¶
邇而逺俄頃千里其夜則望燎煙而知其所戰其極寒¶
無雪則磨石而禱天其破敵則登髙眺逺先相地勢察¶
<pb:KR3b0016_WYG_005-101a>¶
敵情偽専務乘亂故交鋒之始每以騎隊徑突敵陣一¶
衝纔動則不論衆寡長驅直入敵雖十萬亦不能支不¶
動則前隊横過次隊再撞再不能入則後隊如之方其¶
衝敵之時乃遷延時刻為布兵左右與後之計兵既四¶
合則最後生者一聲姑詭四方八面嚮應齊力一時俱¶
撞此計之外或臂圓牌下馬步射一部中謫則兩旁俱¶
潰潰則必亂従亂疾入敵或見便以騎蹙步則步後駐¶
隊馳敵迎擊敵或堅壁百計不中則必驅牛畜或鞭生¶
<pb:KR3b0016_WYG_005-101b>¶
馬以攪敵陣未有不敗敵或森㦸外列拒馬絶其奔突¶
則環騎疎哨時發一矢使敵勞動相持稍久敵必絶食¶
或乏薪水不容不動則進兵相逼或敵陣已動故不遽¶
擊待其疲困然後衝入或其兵寡則先以土撒後以木¶
拖使塵衝天敵疑兵衆每每自潰不潰則衝其破可必¶
或驅降俘聽其戰敗乗敵力竭擊以精鋭或纔交仞佯¶
北而走詭棄輜重故擲黄白敵或謂是誠敗逐北不止¶
衝其伏騎往往全沒或因真敗而巧計取勝只在乎彼¶
<pb:KR3b0016_WYG_005-102a>¶
縱此横之間有古法之所未言者其勝則尾敵襲殺不¶
容逋逸其敗則散迸走追之不及¶
一倭賊本無長技但聞官兵進剿輒將賊黨或十名或¶
四五十名預于土堆溝旁叢林茂草人家僧寺等處凡¶
可隠形藏身者各先行潜躱謂之伏兵一遇官兵則伏兵¶
四起或自後邊圍繞以致官兵眩惑紛錯務遣嚮馬導¶
并精鋭馬兵四望爪探捜捕行陣對敵嚴謹防備毋墮¶
計中一倭賊臨陣先以數十人前來衝突官兵進𠞰仍¶
<pb:KR3b0016_WYG_005-102b>¶
佯敗即囬使我兵輕視逺追入其套中賊復擁衆來攻¶
謂之誘兵宜相度地勢審察機宜可追則追可止則止¶
毋得輕率致有違失一倭賊防我官兵進𠞰先將錫塊¶
傾為銀錠及將粗惡衣服雜于蒿草裹為大包遇兵戰¶
賊勢不支之時即將錫錠衣包抛擲在地使兵不察其¶
偽羣去搶奪賊將乘兵淆雜肆其兇殘謂之餌兵如遇¶
賊抛棄物件在地不許爭取敢有違者統兵官即于陣¶
前將本犯斬首若獲功取勝之後所遺財物監督官查¶
<pb:KR3b0016_WYG_005-103a>¶
給軍士並不入官一倭賊黠詐多端每遣奸細探知我¶
兵號色衣裝輒照號衣色様臨陣混入及至陣中方去¶
偽衣露出本色衣號謂之詭兵凡我發去號衣俱臨進¶
兵之期方行縫綴自相認識不得先期呈露為賊規探¶
以售其奸¶
永順保靖二司凡一鄉出一無頼之徒能殺人放火者¶
則極意撫養以為殺手財貨美妻恣其所欲一鄉盡役¶
屬之以是能强其兵¶
<pb:KR3b0016_WYG_005-103b>¶
　¶
　¶
　¶
　¶
　¶
　¶
　¶
　武編前集卷五¶
